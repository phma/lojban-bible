@node    bimoi pagbu, somoi pagbu, zemoi pagbu, Top
@chapter bimo'o [noltruni'u kelcrkroke bo foldi]


@c                              CHAPTER VIII

@c                       The Queen's Croquet-Ground

                       noltruni'u kelcrkroke bo foldi


@c      A large rose-tree stood near the entrance of the garden:  the
@c    roses growing on it were white, but there were three gardeners at
@c    it, busily painting them red.  Alice thought this a very curious
@c    thing, and she went nearer to watch them, and just as she came up
@c    to them she heard one of them say, `Look out now, Five!  Don't go
@c    splashing paint over me like that!'

i lo barda ke rozgu tricu cu jibni le vorme be le purdi i le rozgu poi
xrula ty cu blabi i ku'i ci purdykurji cu cintyga'i ry lo'e xunre
i la alis pensi jivni le du'u mutce cizra kei gi'e jbimaukla tezu'e 
le nu catlu i abu ca le nu ba'o klama cu tirna le nu pa le purdykurji 
cu cusku lu o'i doi mum ko na renro lo cinta mi li'u


@c      `I couldn't help it,' said Five, in a sulky tone; `Seven jogged
@c    my elbow.'

i lu oi mi pu ka'enai rivbi sei la mum cusku i la zel catke le mi bircidni
li'u

@c      On which Seven looked up and said, `That's right, Five!  Always
@c    lay the blame on others!'

i ca la'e di'u la zel galcatlu gi'e cusku lu e'e doi mum ko roroi 
zungygau lo drata li'u

@c      `YOU'D better not talk!' said Five.  `I heard the Queen say only
@c    yesterday you deserved to be beheaded!'

i lu ei ba'e do na tavla sei la mum cusku i ti'e la noltruni'u cu xusra
ca le purlamdei le du'u ei vimcu le stedu do li'u

@c      `What for?' said the one who had spoken first.

i lu ma krinu sei le tavla pamoi li'u

@c      `That's none of YOUR business, Two!' said Seven.

i lu la'e di'u ba'e do na cuntu doi rel sei la zel cusku li'u

@c      `Yes, it IS his business!' said Five, `and I'll tell him--it
@c    was for bringing the cook tulip-roots instead of onions.'

i lu ba'e ja'a go'i sei la mum cusku i ai mi ta jungau i krinu fa le nu
sabji loi tulji genja enaiba'ibo loi sluni le jukpa li'u

@c      Seven flung down his brush, and had just begun `Well, of all
@c    the unjust things--' when his eye chanced to fall upon Alice, as
@c    she stood watching them, and he checked himself suddenly:  the
@c    others looked round also, and all of them bowed low.

i la zel bikygau le burcu gi'e co'a cusku lu ua verai lei ro toldra
li'u icabo le zy kanla cu cunso se farna la alis noi sanli gi'e catlu
lei purdykurji i zy ze'i sezydicra i lei drata ji'a cu trixe catlu
i ro boi py dizlo krobi'o

@c      `Would you tell me,' said Alice, a little timidly, `why you are
@c    painting those roses?'

i lu e'o do mi jungau sei la alis toldarsi milxe cusku le du'u ki'u ma
do cintyga'i lei va rozgu li'u

@c      Five and Seven said nothing, but looked at Two.  Two began in a
@c    low voice, `Why the fact is, you see, Miss, this here ought to
@c    have been a RED rose-tree, and we put a white one in by mistake;
@c    and if the Queen was to find it out, we should all have our heads
@c    cut off, you know.  So you see, Miss, we're doing our best, afore
@c    she comes, to--'  At this moment Five, who had been anxiously
@c    looking across the garden, called out `The Queen!  The Queen!'
@c    and the three gardeners instantly threw themselves flat upon
@c    their faces.  There was a sound of many footsteps, and Alice
@c    looked round, eager to see the Queen.

i la mum e la zel cusku noda gi'e catlu la rel i la rel co'a kandi
voksa cusku lu je'u sa'u doi citni'u ei ti ba'e xunre rozgu tricu i
mi'a pu srera le nu sombo lo blabi i ro mi'a romu'ei le du'u la noltruni'u cu
facki la'e di'u cu ba katna te vimcu le stedu i to'u sa'u
doi citni'u mi'a zukte le mi'a xagrai pu le nu ny klama li'u i caku 
la mum noi pu ca'o xanka catlu le purdi cu krixa lu la noltruni'u
i la noltruni'u li'u i le ci purdykurji cu sezre'o ja'e le nu le flira
cu cpana le loldi i sance so'i nu stapa i la alis sruri catlu
gi'e djica lo'e nu viska la noltruni'u

@c      First came ten soldiers carrying clubs; these were all shaped
@c    like the three gardeners, oblong and flat, with their hands and
@c    feet at the corners:  next the ten courtiers; these were
@c    ornamented all over with diamonds, and walked two and two, as the
@c    soldiers did.  After these came the royal children; there were
@c    ten of them, and the little dears came jumping merrily along hand
@c    in hand, in couples:  they were all ornamented with hearts.  Next
@c    came the guests, mostly Kings and Queens, and among them Alice
@c    recognised the White Rabbit:  it was talking in a hurried nervous
@c    manner, smiling at everything that was said, and went by without
@c    noticing her.  Then followed the Knave of Hearts, carrying the
@c    King's crown on a crimson velvet cushion; and, last of all this
@c    grand procession, came THE KING AND QUEEN OF HEARTS.

i klama pamoi fa pano sonci noi bevri loi grana i sy mintu le purdykurji
le ka makau tarmi ce'u i clani kurfa gi'e plita gi'e se
kojna lo'e xance e lo'e jamfu i jersi fa lei pano nolkansa noi ricfu se jadni
loi tabjme gi'e remei cadzu du'i tu'a lei sonci i jersi fa lei noltru
panzi noi panomei i lei cmalu dirba cu gleki plipe klama co xance jgari
remei i roboi py se jadni loi risna i jersi fa lei vitke i so'eboi vy
noltrunau ja noltruni'u i la alis fakyvi'a la blabi ractu noi jbini vy
i ry sutra je xanka tavla gi'e cisma frati ro se cusku gi'e zo'a klama
secau lo'e nu sanji abu i jersi fa la risna nolse'u noi bevri le noltrunau
mapku sepi'o lo zirxu'e ranbu'u kicne i romoi le banli dzupoi fa ba'e le 
risna ke noltru remei

@c {so'e vy cu noltrunau} does not parse.  ---fixed

@c      Alice was rather doubtful whether she ought not to lie down on
@c    her face like the three gardeners, but she could not remember
@c    ever having heard of such a rule at processions; `and besides,
@c    what would be the use of a procession,' thought she, `if people
@c    had all to lie down upon their faces, so that they couldn't see it?'
@c    So she stood still where she was, and waited.

i la alis senpi le du'u xukau ei cnita flira vreta tai tu'a lei ci
purdykurji i ku'i abu na morji le du'u ti'e la'e di'u dzupoi javni i lu
ji'a ma ma prali lo'e dzupoi sei abu pensi romu'ei le du'u ei ro da cnita flira
vreta ja'e le nu ka'enai viska dy li'u iseki'ubo abu sanli le se zvati
gi'e denpa

@c      When the procession came opposite to Alice, they all stopped
@c    and looked at her, and the Queen said severely `Who is this?'
@c    She said it to the Knave of Hearts, who only bowed and smiled in reply.

I roda ca le nu le dzupoi cu crane la alis cu sisti gi'e catlu abu i la
noltruni'u cu junri cusku lu ti mo li'u i ny di'u cusku la risna nolse'u 
noi spuda fi po'o le nu krobi'o je cisma

@c      `Idiot!' said the Queen, tossing her head impatiently; and,
@c    turning to Alice, she went on, `What's your name, child?'

i lu doi bebna sei la noltruni'u cu sutydji cusku li'u i fa'a la alis
ny di'a cusku lu ma do cmene doi verba li'u

@c      `My name is Alice, so please your Majesty,' said Alice very
@c    politely; but she added, to herself, `Why, they're only a pack of
@c    cards, after all.  I needn't be afraid of them!'

i lu zo alis mi cmene doi banli nobli sei la alis clite mutce cusku li'u
i ku'i abu jmina sezysku lu ua ta karda ga'i romei i ei mi ta na terpa li'u

@c      `And who are THESE?' said the Queen, pointing to the three
@c    gardeners who were lying round the rosetree; for, you see, as
@c    they were lying on their faces, and the pattern on their backs
@c    was the same as the rest of the pack, she could not tell whether
@c    they were gardeners, or soldiers, or courtiers, or three of her
@c    own children.

i lu ba'e ti mo lu se cusku la noltruni'u noi farja'o lei ci purdykurji noi
vreta ru'u le rozgu tricu i ny ca le nu py cnita flira vreta
kei ki'u le nu le trixe morna cu mintu le me ro drata moi cu
ka'enai djuno le du'u py purdykurji jikau sonci jikau nolkansa
jikau panzi be ny cimei

@c      `How should I know?' said Alice, surprised at her own courage.
@c    `It's no business of MINE.'

i lu a'ucu'i sei la alis noi se spaji le nu darsi cu cusku i na
cuntu ba'e mi li'u

@c      The Queen turned crimson with fury, and, after glaring at her
@c    for a moment like a wild beast, screamed `Off with her head!
@c    Off--'

i la noltruni'u cu binxo lo xunzi'u ri'a le nu fengu i ny ba le nu catlu
abu zi lo mokca tai tu'a lo cilce danlu cu krixa lu ko le stedu ta
vimcu i ko li'u

@c      `Nonsense!' said Alice, very loudly and decidedly, and the
@c    Queen was silent.

i lu nonselsmu sei la alis cladu je birti cusku li'u i la noltruni'u
cu smaji

@c      The King laid his hand upon her arm, and timidly said
@c    `Consider, my dear:  she is only a child!'

i la noltrunau cu punji le xance le birka be la noltruni'u gi'e toldarsi
cusku lu ko pensi doi dirba le nu ta verba li'u

@c      The Queen turned angrily away from him, and said to the Knave
@c    `Turn them over!'

i la noltruni'u cu torni to'o la noltrunau gi'e cusku lu ko ta fa'ergau 
li'u la nolse'u

@c      The Knave did so, very carefully, with one foot.

i la nolse'u cu kurji mutce fa'ergau sepi'o lo jamfu

@c      `Get up!' said the Queen, in a shrill, loud voice, and the
@c    three gardeners instantly jumped up, and began bowing to the
@c    King, the Queen, the royal children, and everybody else.

i lu ko sanli sei la noltruni'u cu cpina je cladu voksa cusku li'u 
i le ci purdykurji ze'i sa'irbi'o gi'e co'a korcu rinsa la noltrunau 
e la noltruni'u e le noltru panzi e ro le drata

@c cpina ki'a voksa?  --cpina le tirna te ganse

@c      `Leave off that!' screamed the Queen.  `You make me giddy.'
@c    And then, turning to the rose-tree, she went on, `What HAVE you
@c    been doing here?'

i lu ko ta sisti sei la noltruni'u cu krixa i do mi tolylaxygau li'u
i fa'a le rozgu tricu ny di'a cusku lu do ma ca'o vi zukte li'u

@c      `May it please your Majesty,' said Two, in a very humble tone,
@c    going down on one knee as he spoke, `we were trying--'

i lu doi banli nobli sei la rel ca le nu cpanygau lo cidni le foldi
cu cumla mutce tonga cusku i mi'a troci li'u

@c      `I see!' said the Queen, who had meanwhile been examining the
@c    roses.  `Off with their heads!' and the procession moved on,
@c    three of the soldiers remaining behind to execute the unfortunate
@c    gardeners, who ran to Alice for protection.

i lu je'e li'a sei la noltruni'u noi pu ca'o lanli lei rozgu cu cusku
i ko le stedu ta vimcu li'u i le dzupoi cu di'a muvdu i ci le sonci cu
stali mu'i le nu selmidycatra lei se malfu'a purdykurji noi bajra 
fa'a la alis mu'i le nu se marbi

@c      `You shan't be beheaded!' said Alice, and she put them into a
@c    large flower-pot that stood near.  The three soldiers wandered
@c    about for a minute or two, looking for them, and then quietly
@c    marched off after the others.

i lu do le stedu na ba te vimcu sei la alis cusku li'u i abu punji py
lo barda ke xrula patxu noi vi zvati i le ci sonci cu sruri klama je
sisku ze'a lo mentu be li ji'ire gi'ebabo smaci jersi lei drata

@c      `Are their heads off?' shouted the Queen.

i lu xu le stedu ba'o se vimcu sei la noltruni'u cu krixa li'u

@c      `Their heads are gone, if it please your Majesty!' the soldiers
@c    shouted in reply.

i lu le stedu ba'o canci doi banli nobli sei lei sonci cu spuda krixa li'u

@c      `That's right!' shouted the Queen.  `Can you play croquet?'

i lu i'e sei la noltruni'u cu krixa i xu do ka'e kelcrkroke li'u

@c      The soldiers were silent, and looked at Alice, as the question
@c    was evidently meant for her.

i lei sonci cu smaji gi'e catlu la alis ki'u le nu li'a di'u preti
fo abu  

@c      `Yes!' shouted Alice.

i lu go'i sei la alis krixa li'u

@c      `Come on, then!' roared the Queen, and Alice joined the
@c    procession, wondering very much what would happen next.

i lu ja'o e'e sei la noltruni'u cu camki'a li'u i la alis jorne
le dzupoi gi'e kucli le du'u makau ba fasnu

@c      `It's--it's a very fine day!' said a timid voice at her side.
@c    She was walking by the White Rabbit, who was peeping anxiously
@c    into her face.

i lu y melbi i y melbi donri sei lo mutce toldarsi se voksa ne'a abu
cusku li'u i abu ca'o cadzu ne'a le blabi ractu noi ze'i catlu le 
abu flira

@c      `Very,' said Alice:  `--where's the Duchess?'

i lu mutce sei la alis cusku i la noltroni'u ma zvati li'u

@c      `Hush!  Hush!' said the Rabbit in a low, hurried tone.  He
@c    looked anxiously over his shoulder as he spoke, and then raised
@c    himself upon tiptoe, put his mouth close to her ear, and
@c    whispered `She's under sentence of execution.'

i lu o'i o'i sei la ractu cu lauble je sutra tonga cusku li'u i ry
xanka catlu ga'u le janco ca le nu tavla kei gi'e sezgalgau co cpana
lei jmadegji gi'e jbigau le moklu le abu kerlo gi'e lauble cusku lu 
ri ba se selmidycatra li'u

@c      `What for?' said Alice.

i lu ma krinu sei la alis cusku li'u

@c      `Did you say "What a pity!"?' the Rabbit asked.

i lu xu do pu cusku lu mi kecti li'u sei le ractu cu retsku li'u

@c      `No, I didn't,' said Alice:  `I don't think it's at all a pity.
@c    I said "What for?"'

i lu na go'i sei la alis cusku i mi nasai kecti i mi pu cusku lu ma
krinu li'u li'u

@c      `She boxed the Queen's ears--' the Rabbit began.  Alice gave a
@c    little scream of laughter.  `Oh, hush!' the Rabbit whispered in a
@c    frightened tone.  `The Queen will hear you!  You see, she came
@c    rather late, and the Queen said--'

i lu ny darxi lei kerlo be la noltruni'u sei la ractu co'a cusku li'u
i la alis cmila krixa i lu o'i sei la ractu cu terpa tonga laurblesku
i la noltruni'u do ba tirna i no'i ny pu lerci klama i la noltruni'u cu
cusku li'u

@c      `Get to your places!' shouted the Queen in a voice of thunder,
@c    and people began running about in all directions, tumbling up
@c    against each other; however, they got settled down in a minute or
@c    two, and the game began.  Alice thought she had never seen such a
@c    curious croquet-ground in her life; it was all ridges and
@c    furrows; the balls were live hedgehogs, the mallets live
@c    flamingoes, and the soldiers had to double themselves up and to
@c    stand on their hands and feet, to make the arches.

i lu ko zvati le medomoi sei la noltruni'u cu lidvru voksa cusku li'u
i lei prenu co'a bajra fa'a roda gi'e jalsi'u i ku'i bredi zi lo mentu
be li ji'ire i le nu kelci cu cfari i la alis jinvi le du'u noroi le
nunji'e pu viska lo tai kelcrkroke foldi i cpana joi skuro i le
bolci cu jmive jesymabru i le mruli cu jmive fagycpi i le sonci cu
krosa'ibi'o fi lei xance ku joi lei jamfu ja'e le nu bargu

@c      The chief difficulty Alice found at first was in managing her
@c    flamingo:  she succeeded in getting its body tucked away,
@c    comfortably enough, under her arm, with its legs hanging down,
@c    but generally, just as she had got its neck nicely straightened
@c    out, and was going to give the hedgehog a blow with its head, it
@c    WOULD twist itself round and look up in her face, with such a
@c    puzzled expression that she could not help bursting out laughing:
@c    and when she had got its head down, and was going to begin again,
@c    it was very provoking to find that the hedgehog had unrolled
@c    itself, and was in the act of crawling away:  besides all this,
@c    there was generally a ridge or furrow in the way wherever she
@c    wanted to send the hedgehog to, and, as the doubled-up soldiers
@c    were always getting up and walking off to other parts of the
@c    ground, Alice soon came to the conclusion that it was a very
@c    difficult game indeed.

i le ralju be lei nandu be la alis ca le cfari cu nu jitro le fagycpi
i abu snada le nu kufra banzu punji le fy xadni noi le tuple cu dandu
ku'o le cnita be le abu birka i ku'i ta'eku fy ca le nu ge le cnebo mo'u
sirji gi abu bredi le nu darxi le jesymabru le fy stedu cu torni 
gi'e catlu fa'a le abu flira gi'e se cfipu frumu ja'e le nu abu ka'enai 
rivbi le nu spoja cmila i ca le nu abu ba'o punji le fy stedu le dizlo 
gi'e pu'o za'ure'u co'a co'e cu xajmi mutce fa le nu facki le du'u le 
jesymabru pu nalbolbi'o gi'e ca'o klama lo darno i ji'a ta'eku lo cmana 
a lo skuro cu zunti ca le nu abu djica le nu benji le jesymabru i la alis ki'u 
le nu le korcu sonci roroi sa'irgau gi'e dzukla lo drata pagbu be le 
foldi cu jivbi'o le du'u le nunkei ja'a mutce le ka nandu

@c {cpina} means "spicy" not "spiny". I suggest {jesymabru} (which
@c could also be a spiny anteater) or {ernace}. -phma
@c The x2 of {cpina} is the sense, which can be the sense of touch 
@c according to the gi'uste. But {jesymabru} is good.

@c      The players all played at once without waiting for turns,
@c    quarrelling all the while, and fighting for the hedgehogs; and in
@c    a very short time the Queen was in a furious passion, and went
@c    stamping about, and shouting `Off with his head!' or `Off with
@c    her head!' about once in a minute.

i ro le kelci cu kelci ca le mintu gi'e na denpa le me ky moi gi'e
ru'i toltugni gi'e damba fi lei jesymabru i baziku la noltruni'u
cu fengu cinmo gi'e ca'o marxa cadzu gi'e krixa lu ko le stedu ta
vimcu li'u a lu ko le stedu tu vimcu li'u ji'iparoi ro mentu

@c      Alice began to feel very uneasy:  to be sure, she had not as
@c    yet had any dispute with the Queen, but she knew that it might
@c    happen any minute, `and then,' thought she, `what would become of
@c    me?  They're dreadfully fond of beheading people here; the great
@c    wonder is, that there's any one left alive!'

i la alis co'a cinmo le ka tolkufra i i'a abu za'o na damba la noltruni'u
gi'e ku'i djuno le du'u ka'e bazi fasnu i lu va'o la'e di'u sei abu pensi
mi mo i vi nelci lo'e nu vimcu lo'e stedu lo'e prenu i manci mutce fa le 
nu da stali le ka jmive li'u

@c      She was looking about for some way of escape, and wondering
@c    whether she could get away without being seen, when she noticed a
@c    curious appearance in the air:  it puzzled her very much at
@c    first, but, after watching it a minute or two, she made it out to
@c    be a grin, and she said to herself `It's the Cheshire Cat:  now I
@c    shall have somebody to talk to.'

i abu sisku lo'e tadji be le nu zi'erbi'o kei gi'e pensi le du'u xukau 
ka'e cliva secau le nu se viska icabo abu co'a sanji lo cizra
tolcanci ne le vacri i ty cfipu abu ca le cfari i ku'i abu ba le nu catlu
ty ze'a lo mentu be li ji'ire cu facki le du'u ty nu cisma kei
gi'e sezysku lu ua la tcicymlatu i caku mi da ka'e tavla li'u

@c      `How are you getting on?' said the Cat, as soon as there was
@c    mouth enough for it to speak with.

i lu do mo sei la mlatu ca le nu le la'u moklu cu banzu lo'e nu tavla 
cu cusku li'u

@c      Alice waited till the eyes appeared, and then nodded.  `It's no
@c    use speaking to it,' she thought, `till its ears have come, or at
@c    least one of them.'  In another minute the whole head appeared,
@c    and then Alice put down her flamingo, and began an account of the
@c    game, feeling very glad she had someone to listen to her.  The
@c    Cat seemed to think that there was enough of it now in sight, and
@c    no more of it appeared.

i la alis denpa le nu lei kanla cu tolcanci ibabo abu tu'ifru i lu na prali
fi le nu tavla ta kei sei abu pensi pu le nu zvati fa le kerlo ado'anai su'o 
ri li'u i za lo drata mentu le mulno stedu cu tolcanci i la alis toljgari
le fagycpi gi'e co'a te lisri le nunkei gi'e cinmo le ka gleki le nu da 
abu tirna i la mlatu cu simlu le ka jinvi le du'u pirau boi my ca se viska i
no drata pagbu be my cu tolcanci

@c      `I don't think they play at all fairly,' Alice began, in rather
@c    a complaining tone, `and they all quarrel so dreadfully one can't
@c    hear oneself speak--and they don't seem to have any rules in
@c    particular; at least, if there are, nobody attends to them--and
@c    you've no idea how confusing it is all the things being alive;
@c    for instance, there's the arch I've got to go through next
@c    walking about at the other end of the ground--and I should have
@c    croqueted the Queen's hedgehog just now, only it ran away when it
@c    saw mine coming!'

i lu mi na jinvi le du'u tu ca'o stace kelci sei la alis co'a pante
tonga cusku i ro tu da'arta'a ja'e le nu na ka'e tirna le nu tavla i
tu simlu le ka na steci javni fi ce'u ija do'anai noda va'o le nu de ja'a javni 
cu jundi de i do na se xanri le du'u tai makau cfipu fa le du'u 
ro le dacti cu jmive i mu'a le bargu poi ei mi ca pagre cu co'a cadzu 
le drata fanmo be le foldi i mi pu'o darxi le jesymabru pe la noltruni'u 
ije ku'i ue jy to'o bajra ca le nu viska le nu le memimoi cu jbikla li'u

@c I think that should be {mi pu'o darxrkroke} meaning that one ball
@c hits the other - as it is, it means that
@c Alice and the hedgehog are opponents in croquet. -phma
@c The x2 of {kelci} is not the opponent. But plain {darxi} should do.

@c      `How do you like the Queen?' said the Cat in a low voice.

i lu do nelci la noltruni'u sela'u ma sei la mlatu cu lauble voksa
cusku li'u

@c      `Not at all,' said Alice:  `she's so extremely--'  Just then
@c    she noticed that the Queen was close behind her, listening:  so
@c    she went on, `--likely to win, that it's hardly worth while
@c    finishing the game.'

i lu li no sei la alis cusku i ny mutce li'u icaku abu sanji le nu la 
noltruni'u cu jibni trixe abu gi'e tirna i seki'ubo di'a cusku lu le 
ka lakne fa le nu ce'u jinga iseki'ubo na vamji le temci fa le nu 
mo'u kelci li'u

@c      The Queen smiled and passed on.

i la noltruni'u cu cisma gi'e pagre

@c      `Who ARE you talking to?' said the King, going up to Alice, and
@c    looking at the Cat's head with great curiosity.

i do ma tavla sei la noltrunau cu cusku li'u i ny klama la alis gi'e
mutce se cinri catlu le stedu be la mlatu

@c      `It's a friend of mine--a Cheshire Cat,' said Alice:  `allow me
@c    to introduce it.'

i lu ta mi pendo i ta tcicymlatu sei la alis cusku i e'apei mi do ta
pengau li'u

@c      `I don't like the look of it at all,' said the King:
@c    `however, it may kiss my hand if it likes.'

i lu mi nasai nelci le nu ta simlu makau sei la noltrunau cu cusku
i ku'i e'a ta cinba le mi xance va'o le nu pluka ta li'u

@c      `I'd rather not,' the Cat remarked.

i mi zmanei le nu na go'i sei la mlatu cu te pinka li'u

@c      `Don't be impertinent,' said the King, `and don't look at me
@c    like that!'  He got behind Alice as he spoke.

i lu ko na tolsi'a sei la noltrunau cu cusku i ko mi na catlu tai ta 
li'u i ny klama le trixe be la alis ca le nu tavla

@c      `A cat may look at a king,' said Alice.  `I've read that in
@c    some book, but I don't remember where.'

i lu lo'e mlatu ka'e catlu lo'e noltrunau sei la alis cusku i mi pu tcidu
di'u lo cukta i ku'i mi na morji le du'u cy mokau li'u

@c      `Well, it must be removed,' said the King very decidedly, and
@c    he called the Queen, who was passing at the moment, `My dear!  I
@c    wish you would have this cat removed!'

i lu ei ta se vimcu sei la noltrunau cu jdice cusku li'u i ny skuta'a 
la noltruni'u noi ca jibni pagre lu au doi dirba do da vicygau le vi 
mlatu li'u

@c      The Queen had only one way of settling all difficulties, great
@c    or small.  `Off with his head!' she said, without even looking
@c    round.

i la noltruni'u cu cikre ta'i pada ro nabmi noi barda ja cmalu i lu ko
le stedu ta vimcu sei ny secau le nu fa'a catlu cu cusku li'u

@c      `I'll fetch the executioner myself,' said the King eagerly, and
@c    he hurried off.

i ba'e mi klagau le selmi'ecatra sei la noltrunau cu sutydji cusku li'u
i ny sutra klama

@c      Alice thought she might as well go back, and see how the game
@c    was going on, as she heard the Queen's voice in the distance,
@c    screaming with passion.  She had already heard her sentence three
@c    of the players to be executed for having missed their turns, and
@c    she did not like the look of things at all, as the game was in
@c    such confusion that she never knew whether it was her turn or
@c    not.  So she went in search of her hedgehog.

i la alis cu jdice le du'u xruti gi'e viska le nu le nunkelci cu mokau 
icabo abu tirna le darno voksa be la noltruni'u noi cinmo krixa i abu 
ba'o tirna le nu ny minde le nu ci kelci cu se catra ki'u le nu ky na 
kelci ca le me ky moi i abu na'e nelci le jvinu be le cuntu ki'u le nu 
le nunkelci cu mutce le ka cfipu kei ja'e le nu abu noroi djuno le 
du'u xukau ca ei kelci i seki'ubo abu co'a sisku le abu jesymabru

@c      The hedgehog was engaged in a fight with another hedgehog,
@c    which seemed to Alice an excellent opportunity for croqueting one
@c    of them with the other:  the only difficulty was, that her
@c    flamingo was gone across to the other side of the garden, where
@c    Alice could see it trying in a helpless sort of way to fly up
@c    into a tree.

i le jesymabru ca'o damba lo drata jesymabru i la alis jinvi le du'u
la'e di'u xautce le nu kelcrkroke darxi pa cy le drata i le po'o nabmi
cu nu le abu fagycpi ba'o klama le drata fanmo be le purdi gi'e
bu'u tolsnada troci ga'a la alis le nu volkla lo tricu

@c      By the time she had caught the flamingo and brought it back,
@c    the fight was over, and both the hedgehogs were out of sight:
@c    `but it doesn't matter much,' thought Alice, `as all the arches
@c    are gone from this side of the ground.'  So she tucked it away
@c    under her arm, that it might not escape again, and went back for
@c    a little more conversation with her friend.

i ca le nu abu le fagycpi ba'o kavbu gi'e xrugau kei ge le nundamba cu
mulno gi lei re jesymabru na se viska i lu ku'i na vajni mutce sei
la alis pensi i ro le dargu cu canci le vi mlana be le foldi li'u i
abu punji fy le cnita be le abu birka ja'e le nu na ka'e za'ure'u
cliva kei gi'e xruti le nu jmina tavla le pendo

@c      When she got back to the Cheshire Cat, she was surprised to
@c    find quite a large crowd collected round it:  there was a dispute
@c    going on between the executioner, the King, and the Queen, who
@c    were all talking at once, while all the rest were quite silent,
@c    and looked very uncomfortable.

i abu ca le nu ba'o xruti tu'a la tcicymlatu cu se spaji le nu facki
le du'u lo prenu so'imei ba'o jmaji le sruri be ty i da'arsi'u fa le
selmi'ecatra ku joi la noltrunau ku joi la noltruni'u vu'o noi ro lu'a
ke'a cu tavla ca le mintu ca le nu ro drata cu smaji mutce gi'e
tolkufra simlu

@c      The moment Alice appeared, she was appealed to by all three to
@c    settle the question, and they repeated their arguments to her,
@c    though, as they all spoke at once, she found it very hard indeed
@c    to make out exactly what they said.

i la alis ca le nu tolcliva cu te cpedu le nu jdice le cuntu kei
ro lu'a le cimei i ku'i abu ki'u le nu ro ri tavla ca le mintu cu
mutce le ka se nandu le nu jimpe le du'u makau se cusku

@c      The executioner's argument was, that you couldn't cut off a
@c    head unless there was a body to cut it off from:  that he had
@c    never had to do such a thing before, and he wasn't going to begin
@c    at HIS time of life.

i le seldau be le selmi'ecatra zo'u ka'enai katna vimcu lo stedu secau lo'e 
nu da poi xadni zo'u ka'e katna vimcu le stedu da i sy noroi pu zukte
lo simsa i ai na co'a go'i ca le sy ca nunjmive pagbu

@c      The King's argument was, that anything that had a head could be
@c    beheaded, and that you weren't to talk nonsense.

i le seldau be la noltrunau zo'u ro da poi ke'a se stedu zo'u da ka'e
se sedycaugau i ei na cusku lo nonselsmu

@c      The Queen's argument was, that if something wasn't done about
@c    it in less than no time she'd have everybody executed, all round.
@c    (It was this last remark that had made the whole party look so
@c    grave and anxious.)

i le seldau pe la noltruni'u zo'u ga da se zukte sera'a le cuntu
zi lo mleca be lo temci pinosi'e gi ny ba minde fi le nu ro de se catra
to le romoi pinka cu rinka le nu piro le kansi'u cu simlu le ka mutce
le ka junri je xanka toi

@c      Alice could think of nothing else to say but `It belongs to the
@c    Duchess:  you'd better ask HER about it.'

i la alis ka'enai pensi le nu cusku na'e bo lu ta se ponse la noltroni'u
i e'u preti ta ko ba'e ny li'u

@c      `She's in prison,' the Queen said to the executioner:  `fetch
@c    her here.'  And the executioner went off like an arrow.

i lu ny pinfu sei la noltruni'u fi le selmi'ecatra cu cusku i ko ny ti
klagau li'u i le selmi'ecatra cu klama tai tu'a lo'e danti

@c       The Cat's head began fading away the moment he was gone, and,
@c    by the time he had come back with the Dutchess, it had entirely
@c    disappeared; so the King and the executioner ran wildly up and down
@c    looking for it, while the rest of the party went back to the game.

i le stedu be la mlatu co'a kadze'a ca le nu sy cliva kei gi'e ba'o mu'o
canci ca le nu sy xruti co kansa la noltroni'u iseki'ubo la noltrunau
e le selmi'ecatra cu cilce bajra gi'e sisku my ca le nu lei drata cu di'a
kelci
