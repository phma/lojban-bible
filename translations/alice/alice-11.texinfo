@node    papamoi pagbu, paremoi pagbu, panomoi pagbu, Top
@chapter papamo'o ma zerle'a lei rutytisna


@c                               CHAPTER XI
                               papamo'o ckupau

@c                          Who Stole the Tarts?
                          ma zerle'a lei rutytisna

@c      The King and Queen of Hearts were seated on their throne when
@c    they arrived, with a great crowd assembled about them--all sorts
@c    of little birds and beasts, as well as the whole pack of cards:
@c    the Knave was standing before them, in chains, with a soldier on
@c    each side to guard him; and near the King was the White Rabbit,
@c    with a trumpet in one hand, and a scroll of parchment in the
@c    other.  In the very middle of the court was a table, with a large
@c    dish of tarts upon it:  they looked so good, that it made Alice
@c    quite hungry to look at them--`I wish they'd get the trial done,'
@c    she thought, `and hand round the refreshments!'  But there seemed
@c    to be no chance of this, so she began looking at everything about
@c    her, to pass away the time.

i le risna noltrunau e le risna noltruni'u cu zutse le vo'a nolstizu
ca le nu tolcliva i lo barda premei cu jmaji le sruri i ro klesi be
lei cmalu cipni joi danlu be'o e ji'a le karda romei i le nolse'u cu
sanli ca'u le remei gi'e se rinju lo linsi gi'e jbini lo sonci remei
noi fanta i jibni le noltrunau fa le blabi ractu noi jgari nu'i ge
lo tabra lo xance gi lo skapi te ciska clanu le drata i satci midju
le kumfa fa lo jubme noi se cpana lo barda palne be loi rutytisna noi
tai xamgu se jvinu ja'e le nu la alis xagji ri'a le nu catlu i lu au
mulgau le nunpai sei abu pensi gi'e fairgau le cidja li'u i ku'i la'e
di'u simlu le ka na lakne i seki'ubo abu co'a catlu ro sruri be abu
tezu'e le nu le temci cu canlu
@c Classes can't gather at thrones, and I'm sure there weren't birds of
@c every species in the world. That should be {le cmalu cipni be so'ada}
@c or the like. -phma

@c      Alice had never been in a court of justice before, but she had
@c    read about them in books, and she was quite pleased to find that
@c    she knew the name of nearly everything there.  `That's the
@c    judge,' she said to herself, `because of his great wig.'

i la alis pu noroi zvati lo nunpai kumfa gi'e ku'i pu ca'a tcidu lo
srana be ky loi cukta gi'e se pluka le nu facki le du'u djuno le du'u
makau cmene so'a zvati i lu ta pajni sei abu sezysku ki'u le nu ta
dasni lo barda krebasti li'u

@c      The judge, by the way, was the King; and as he wore his crown
@c    over the wig, (look at the frontispiece if you want to see how he
@c    did it,) he did not look at all comfortable, and it was certainly
@c    not becoming.

i ta'o le pajni cu du le noltrunau noi dasni le nolmapku nega'u
le krebasti to ko catlu le craxra va'o le nu do djica le nu viska
le nu dasni ta'i makau toi gi'enaisai simlu le ka kufra i ju'o
na melbi mapti

@c      `And that's the jury-box,' thought Alice, `and those twelve
@c    creatures,' (she was obliged to say `creatures,' you see, because
@c    some of them were animals, and some were birds,) `I suppose they
@c    are the jurors.'  She said this last word two or three times over
@c    to herself, being rather proud of it:  for she thought, and
@c    rightly too, that very few little girls of her age knew the
@c    meaning of it at all.  However, `jury-men' would have done just
@c    as well.

i lu ta pairkamni tsina sei la alis pensi i lei va pare danlu to ei
abu cusku zo danlu ki'u le nu ge su'o dy mabru gi su'o dy cipni toi
cu pe'i pairkamnycmi li'u i abu reji'iciroi cusku le romoi valsi gi'e
jgira mutce ki'u le nu jinvi to drani toi le du'u so'usai cmalu nixli
le me abu moi cu djuno le du'u makau smuni i ku'i zo paicmi ji'a mapti
banzu

@c      The twelve jurors were all writing very busily on slates.
@c    `What are they doing?'  Alice whispered to the Gryphon.  `They
@c    can't have anything to put down yet, before the trial's begun.'

i ro le pare pairkamnycmi cu zuktce ciska fi lo tanbo i lu tu ma zukte
sei la alis fi le cpicinfo cu tolylau cusku i noda kakne le nu tu
ciska kei pu le nu le nunpai cu cfari li'u

@c      `They're putting down their names,' the Gryphon whispered in
@c    reply, `for fear they should forget them before the end of the
@c    trial.'

i lu tu ciska le tu cmene sei le cpicinfo cu tolylau spuda ki'u le nu
terpa le nu tolmorji pu le nu le nunpai cu tolcfari li'u

@c      `Stupid things!' Alice began in a loud, indignant voice, but
@c    she stopped hastily, for the White Rabbit cried out, `Silence in
@c    the court!' and the King put on his spectacles and looked
@c    anxiously round, to make out who was talking.

i lu ue bebna sei la alis co'a cladu je fengu voksa cusku li'u i ku'i
abu sutra sisti ki'u le nu le blabi ractu cu krixa lu ei smaji bu'u le
kumfa li'u i le noltrunau co'a dasni le vistci gi'e xanka catlu le sruri
tezu'e le nu facki le du'u makau tavla
@c ju'i bebna: Is she addressing them, or should this be an attitudinal? -phma
@c You're right, she's not adressing them. --xorxes

@c      Alice could see, as well as if she were looking over their
@c    shoulders, that all the jurors were writing down `stupid things!'
@c    on their slates, and she could even make out that one of them
@c    didn't know how to spell `stupid,' and that he had to ask his
@c    neighbour to tell him.  `A nice muddle their slates'll be in
@c    before the trial's over!' thought Alice.

i la alis ka'e viska to xamgu tai le nu abu catlu ga'u le janco toi
le nu ro le pairkamnycmi cu ciska lu ue bebna li'u le py tanbo kei
gi'eji'asai ka'e tilvi'a le nu paboi py na se slabu lei lerfu pe zo
bebna gi'e nitcu le nu cpedu le nu jungau kei le lamji i lu ba melbi
kalsa fa lei tanbo pu le nu le nunpai cu mulno sei la alis pensi li'u
@c This doesn't parse for some reason.  {pa py} -> {paboi py}

@c      One of the jurors had a pencil that squeaked.  This of course,
@c    Alice could not stand, and she went round the court and got
@c    behind him, and very soon found an opportunity of taking it
@c    away.  She did it so quickly that the poor little juror (it was
@c    Bill, the Lizard) could not make out at all what had become of
@c    it; so, after hunting all about for it, he was obliged to write
@c    with one finger for the rest of the day; and this was of very
@c    little use, as it left no mark on the slate.

i pa le pairkamnycmi cu pilno lo pinsi noi vrumli cupra i li'a la alis
na ka'e renvi la'e di'u gi'e klama fo le sruri be le kumfa gi'e
ti'erbi'o py gi'e bazi kakne le nu lebna le pinsi py i abu tai sutra
ja'e le nu le selkecti ke cmalu pairkamnycmi no'u la bil po'u le
rebyrespa na ka'e facki le du'u le pinsi makau binxo .isemu'ibo
by. xa'o ve'u sisku tu'a py. gi'e bilga
le nu ciska sepi'o lo degji ze'a le djedi velvi'u i la'e di'u tolmutce
le ka prali kei ki'u le nu noda seja'e barna le tanbo

@c      `Herald, read the accusation!' said the King.

i lu doi noisku ko tcidu le se zerxu'a sei le noltrunau cu cusku li'u

@c      On this the White Rabbit blew three blasts on the trumpet, and
@c    then unrolled the parchment scroll, and read as follows:--

i caku le blabi ractu cu ciroi tolsakci le tabra gi'e tolgurgau le
skapi te ciska slanu gi'e tcidu bacru di'e

@c        `The Queen of Hearts, she made some tarts,
@c              All on a summer day:
@c          The Knave of Hearts, he stole those tarts,
@c              And took them quite away!'

@format

           le noltruni'u pe le risna cu zbakukte loi rutytisna
                ze'a lo crisa djedi
           i le nolse'u pe le risna cu zerle'a loi rutytisna
                gi'e darbevri bredi

@end format

@c      `Consider your verdict,' the King said to the jury.

i lu ko pensi le do se paijdi sei le noltrunau fi le pairkamni
cu cusku li'u

@c      `Not yet, not yet!' the Rabbit hastily interrupted.  `There's
@c    a great deal to come before that!'

i lu ei za'o na go'i i ei za'o na go'i sei le ractu cu sutra zunti i
ei lo mutce cu purci la'e di'u li'u

@c      `Call the first witness,' said the King; and the White Rabbit
@c    blew three blasts on the trumpet, and called out, `First
@c    witness!'

i lu ko klagau le pamoi datnydu'a sei le noltrunau cu cusku li'u i le
blabi ractu cu ciroi tolsakci le tabra gi'e krixa lu ju'i pamoi
datnydu'a li'u

@c      The first witness was the Hatter.  He came in with a teacup in
@c    one hand and a piece of bread-and-butter in the other.  `I beg
@c    pardon, your Majesty,' he began, `for bringing these in:  but I
@c    hadn't quite finished my tea when I was sent for.'

i le pamoi datnydu'a cu du le mapypre noi nerkla gi'e jgari nu'i ge
lo tcati kabri lo xance gi lo nanba joi matne le drata i lu ko mi
fraxu doi nolba'i sei my co'a co'e le nu mi ti nerbevri i ku'i mi
na mo'u pinxe le tcati ca le nu mi se klagau li'u

@c      `You ought to have finished,' said the King.  `When did you
@c    begin?'

i lu ei do mo'u co'e sei le noltrunau cu cusku i ca ma do co'a co'e li'u

@c      The Hatter looked at the March Hare, who had followed him into
@c    the court, arm-in-arm with the Dormouse.  `Fourteenth of March, I
@c    think it was,' he said.

i le mapypre cu catlu le cibmasti cicyractu noi pu klaje'i my le kumfa gi'e
kansa le sipsmacu i lu le pavomoi be le cibmasti pe'i sei cy cusku li'u

@c      `Fifteenth,' said the March Hare.

i lu pamumoi sei le cibmasti cicyractu cu cusku li'u

@c      `Sixteenth,' added the Dormouse.

i lu paxamoi sei le sipsmacu cu jmina li'u

@c      `Write that down,' the King said to the jury, and the jury
@c    eagerly wrote down all three dates on their slates, and then
@c    added them up, and reduced the answer to shillings and pence.

i lu ko ciska la'e di'u sei le noltrunau fi le pairkamni cu cusku li'u
i le pairkamni cu sutra ciska le ci detri le py tanbo gi'e simsumji dy
gi'e galfi le danfu lo rupnu joi fepni

@c      `Take off your hat,' the King said to the Hatter.

i lu ko vimcu le do mapku sei le noltrunau fi le mapypre cu cusku li'u

@c      `It isn't mine,' said the Hatter.

i lu ti na me mi moi sei le mapypre cu cusku li'u

@c      `Stolen!' the King exclaimed, turning to the jury, who
@c    instantly made a memorandum of the fact.

i lu zerle'a sei le noltrunau fa'a le pairkamni cu ki'asku li'u i py
zi notci'a le fatci

@c      `I keep them to sell,' the Hatter added as an explanation;
@c    `I've none of my own.  I'm a hatter.'

i lu mi ti vecnu sei le mapypre cu jmina ciksi i mi noti ponse i mi
mapypre li'u

@c      Here the Queen put on her spectacles, and began staring at the
@c    Hatter, who turned pale and fidgeted.

i caku le noltruni'u co'a dasni le vistci gi'e co'a ze'a catlu le
mapypre noi labybi'o gi'e xanka tarti

@c      `Give your evidence,' said the King; `and don't be nervous, or
@c    I'll have you executed on the spot.'

i lu ko dunda le do datni sei le noltrunau cu cusku i ko na xanka ija
mi da do zivi catrymi'e li'u

@c      This did not seem to encourage the witness at all:  he kept
@c    shifting from one foot to the other, looking uneasily at the
@c    Queen, and in his confusion he bit a large piece out of his
@c    teacup instead of the bread-and-butter.

i la'e di'u nasai simlu le ka darsygau le datnydu'a noi za'o slilu
fi le nu sanli fi lo jamfu ku fa'u le drata kei gi'e xanka catlu le
noltruni'u gi'e se cfipu batyvi'u lo barda spisa le tcati kabri ne
seba'i le nanba joi matne

@c      Just at this moment Alice felt a very curious sensation, which
@c    puzzled her a good deal until she made out what it was:  she was
@c    beginning to grow larger again, and she thought at first she
@c    would get up and leave the court; but on second thoughts she
@c    decided to remain where she was as long as there was room for
@c    her.

i caku la alis ganse lo cizra noi cfipu abu co'u le nu facki le du'u
makau fasnu i abu ca'o co'a za'ure'u barda banro gi'e pamai jdice le
nu cliva le kumfa kei gi'e ku'i remai jdice le nu stali ze'a le nu
le canlu cu banzu

@c      `I wish you wouldn't squeeze so.' said the Dormouse, who was
@c    sitting next to her.  `I can hardly breathe.'

i lu au do na tai catke sei le sipsmacu noi zutse lamji abu cu cusku
i mi ka'eru'e vasxu li'u

@c      `I can't help it,' said Alice very meekly:  `I'm growing.'

i lu mi ka'enai rivbi sei la alis cumla cusku i mi ca'o banro li'u

@c      `You've no right to grow here,' said the Dormouse.

i lu ei do na vi banro sei le sipsmacu cu cusku li'u

@c      `Don't talk nonsense,' said Alice more boldly:  `you know
@c    you're growing too.'

i lu ko na bebna tavla sei la alis darsyze'a cusku i ju'o do ji'a
ca'o banro li'u

@c      `Yes, but I grow at a reasonable pace,' said the Dormouse:
@c    `not in that ridiculous fashion.'  And he got up very sulkily
@c    and crossed over to the other side of the court.

i lu go'i i ku'i mi banro sekai lo ka racli sutra sei le sipsmacu cu
cusku i na tai ckasu go'i li'u i sy tolgei mutce sa'irbi'o gi'e pagre
le kumfa le drata fanmo

@c      All this time the Queen had never left off staring at the
@c    Hatter, and, just as the Dormouse crossed the court, she said to
@c    one of the officers of the court, `Bring me the list of the
@c    singers in the last concert!' on which the wretched Hatter
@c    trembled so, that he shook both his shoes off.

i ze'a la'e di'u le noltruni'u noroi sisti le nu catlu le mapypre kei
gi'e cusku ca le nu le sipsmacu cu pagre le kumfa kei fi pa le nunpai
pulji lu ko bevri le liste be lei sanga pe le romoi ke zgike se tigni
li'u i le mapypre cu tai desku ja'e le nu le re cutci cu
nalseldasybi'o

@c      `Give your evidence,' the King repeated angrily, `or I'll have
@c    you executed, whether you're nervous or not.'

i lu ko dunda le do datni sei le noltrunau rere'u fengu cusku ija
do te catrymi'e gi'u xanka li'u

@c      `I'm a poor man, your Majesty,' the Hatter began, in a
@c    trembling voice, `--and I hadn't begun my tea--not above a week
@c    or so--and what with the bread-and-butter getting so thin--and
@c    the twinkling of the tea--'

i lu mi pindi doi nolba'i sei le mapypre cu co'a desku voksa cusku
i mi puzi co'a pinxe le mi tcati to zi lo jetfu be li su'eji'ipa toi
i le nanba joi matne ca'o cinlybi'o i le tcati cu slilu li'u

@c      `The twinkling of the what?' said the King.

i lu le mo cu slilu sei le noltrunau cu cusku li'u

@c      `It began with the tea,' the Hatter replied.

i lu co'a le tcati sei le mapypre cu spuda li'u

@c      `Of course twinkling begins with a T!' said the King sharply.
@c    `Do you take me for a dunce?  Go on!'

i lu li'a sei le noltrunau cu kinli cusku i xu do jinvi le du'u mi
bebna i e'e di'a co'e li'u

@c      `I'm a poor man,' the Hatter went on, `and most things
@c    twinkled after that--only the March Hare said--'

i lu mi pindi sei le mapypre cu di'a co'e i so'eda cu slilu ba
la'e di'u i ku'i le cibmasti cicyractu cu cusku li'u

@c      `I didn't!' the March Hare interrupted in a great hurry.

i lu mi na go'i sei le cibmasti cicyractu cu sutra zunti li'u

@c      `You did!' said the Hatter.

i lu do ja'a go'i sei le mapypre cu cusku li'u

@c      `I deny it!' said the March Hare.

i lu mi na'erxu'a sei le cibmasti cicyractu cu cusku li'u

@c      `He denies it,' said the King:  `leave out that part.'

i lu ta na'erxu'a sei le noltrunau cu cusku i ko tolju'i le di'u
pagbu li'u

@c      `Well, at any rate, the Dormouse said--' the Hatter went on,
@c    looking anxiously round to see if he would deny it too:  but the
@c    Dormouse denied nothing, being fast asleep.

i lu no'i le sipsmacu cu cusku sei le mapypre cu di'a co'e li'u i my
xanka ke sruri catlu tezu'e le nu zgana le nu xukau sy ji'a na'erxu'a
i ku'i sy na'erxu'a noda gi'e carmi sipna

@c      `After that,' continued the Hatter, `I cut some more bread-
@c    and-butter--'

i lu baku sei le mapypre cu di'a cusku mi za'ure'u katna lo nanba
joi matne li'u

@c      `But what did the Dormouse say?' one of the jury asked.

i lu ku'i le sipsmacu ma cusku sei pa le pairkamnycmi cu te preti li'u

@c      `That I can't remember,' said the Hatter.

i lu mi ri na morji sei le mapypre cu cusku li'u

@c      `You MUST remember,' remarked the King, `or I'll have you
@c    executed.'

i lu ei do morji sei le noltrunau cu notsku ija mi da do catrymi'e li'u

@c      The miserable Hatter dropped his teacup and bread-and-butter,
@c    and went down on one knee.  `I'm a poor man, your Majesty,' he
@c    began.

i le selkecti mapypre cu falcru le tcati kabri e le nanba joi matne
gi'e sanli fi pa le cidni i lu mi pindi doi nolba'i sei my co'a co'e li'u

@c      `You're a very poor speaker,' said the King.

i lu do pindi le ka tavla certu sei le noltrunau cu cusku li'u

@c      Here one of the guinea-pigs cheered, and was immediately
@c    suppressed by the officers of the court.  (As that is rather a
@c    hard word, I will just explain to you how it was done.  They had
@c    a large canvas bag, which tied up at the mouth with strings:
@c    into this they slipped the guinea-pig, head first, and then sat
@c    upon it.)

i caku pa le smacrkobaiu cu geirki'a gi'e bazi se rinju lei nunpai
pulji to zo rinju cu rufsu valsi i mi ciksi le nu ta'i makau zukte
i py ponse lo barda ke bukpu dakli noi ka'e ganlo sepi'o loi dasri
i py le smacrkobaiu cu setca dy gi'e zutse toi

@c      `I'm glad I've seen that done,' thought Alice.  `I've so often
@c    read in the newspapers, at the end of trials, "There was some
@c    attempts at applause, which was immediately suppressed by the
@c    officers of the court," and I never understood what it meant
@c    till now.'

i lu mi gleki le nu mi viska la'e di'u sei la alis pensi i mi so'iroi
tcidu fi loi karni ca le mu'o nunpai lu troci le nu xanvruzau noi
bazi se rinju lei nunpai pulji li'u gi'e pu noroi jimpe le du'u makau
smuni li'u

@c      `If that's all you know about it, you may stand down,'
@c    continued the King.

i lu e'a va'o le nu la'e di'u cu piromei le do se djuno be fi le cuntu
kei do nitkla sei le noltrunau cu di'a cusku li'u

@c      `I can't go no lower,' said the Hatter:  `I'm on the floor, as
@c    it is.'

i lu mi ka'enai klama lo nitmau sei le mapypre i mi cpana le loldi li'u

@c      `Then you may SIT down,' the King replied.

i e'a va'o la'e di'u do nitytse sei le noltrunau cu spuda li'u

@c      Here the other guinea-pig cheered, and was suppressed.

i caku le drata smacrkobaiu cu geirki'a gi'e se rinju

@c      `Come, that finished the guinea-pigs!' thought Alice.  `Now we
@c    shall get on better.'

i lu a'u mo'u smacrkobaiu sei la alis pensi i caku mi'a xagmau li'u

@c      `I'd rather finish my tea,' said the Hatter, with an anxious
@c    look at the Queen, who was reading the list of singers.

i lu mi zmanei le nu mo'u tcati pinxe sei le mapypre cu cusku li'u i my
xanka catlu le noltruni'u noi tcidu le liste be lei sanga

@c      `You may go,' said the King, and the Hatter hurriedly left the
@c    court, without even waiting to put his shoes on.

i lu e'a klama sei le noltrunau cusku li'u i le mapypre cu sutra cliva
le kumfa secau le nu denpa ji'asai le nu dasni lei cutci

@c      `--and just take his head off outside,' the Queen added to one
@c    of the officers:  but the Hatter was out of sight before the
@c    officer could get to the door.

i lu ije ko le stedu tu vimcu bu'u le bartu sei le noltruni'u fi pa le
pulji cu jmina cusku li'u i ku'i le mapypre na ka'e se viska pu le nu
le pulji cu tolcliva le vorme

@c      `Call the next witness!' said the King.

i lu ko klagau le jersi datnydu'a sei le noltrunau cu cusku li'u
@c eipei zo bavla'i basti zo jersi? mi'e pier

@c      The next witness was the Duchess's cook.  She carried the
@c    pepper-box in her hand, and Alice guessed who it was, even before
@c    she got into the court, by the way the people near the door began
@c    sneezing all at once.

i le jersi datnydu'a du le jukpa pe le noltroni'u i jy jgari le
tsaprpiperi tanxe le xance i la alis cu smadi le du'u du makau kei
pu le nu jy klama le kumfa kei ki'u le nu ro le prenu poi jibni le
vorme cu co'a senci

@c      `Give your evidence,' said the King.

i lu ko dunda le do datni sei le noltrunau cu cusku li'u

@c      `Shan't,' said the cook.

i lu na go'i sei le jukpa cu cusku li'u

@c      The King looked anxiously at the White Rabbit, who said in a
@c    low voice, `Your Majesty must cross-examine THIS witness.'

i le noltrunau cu xanka catlu le blabi ractu noi tolylau voksa cusku
lu ei le nolba'i cu lalmu'o le vi datnydu'a li'u

@c      `Well, if I must, I must,' the King said, with a melancholy
@c    air, and, after folding his arms and frowning at the cook till
@c    his eyes were nearly out of sight, he said in a deep voice, `What
@c    are tarts made of?'

i lu i'a o'o i'a sei le noltrunau cu tolgleki li'u i ba le nu
kucysimgau lei birka gi'e frumu fa'a le jukpa co'u le nu le ny kanla
cu jibni le nu na ka'e se viska cu condi voksa cusku lu ma te zbasu
loi rutytisna li'u

@c      `Pepper, mostly,' said the cook.

i lu lo tsaprpiperi ra'u sei le jukpa cu cusku li'u

@c      `Treacle,' said a sleepy voice behind her.

i lu lo satyjisra sei lo sipna voksa noi trixe jy cu cusku li'u

@c      `Collar that Dormouse,' the Queen shrieked out.  `Behead that
@c    Dormouse!  Turn that Dormouse out of court!  Suppress him!  Pinch
@c    him!  Off with his whiskers!'

i lu ko selkarlygau le va sipsmacu sei le noltruni'u cu krixa i ko
le stedu ta vimcu i ko ta barklagau le kumfa i ko ta rinju i ko ta
tunta i ko le zbikre cu vimcu li'u

@c      For some minutes the whole court was in confusion, getting the
@c    Dormouse turned out, and, by the time they had settled down
@c    again, the cook had disappeared.

i ze'a lo mentu be li so'o le kumfa cu kalsa ca'o le nu le sipsmacu
gau barkla i ca le nu cnici xruti kei le jukpa ba'o canci

@c      `Never mind!' said the King, with an air of great relief.
@c    `Call the next witness.'  And he added in an undertone to the
@c    Queen, `Really, my dear, YOU must cross-examine the next witness.
@c    It quite makes my forehead ache!'

i lu na vajni sei le noltrunau cu surla mutce cusku i ko klagau le jersi
datnydu'a li'u i ny tolylau tonga jmina cusku fi le noltruni'u fe lu i'u
doi dirba ei ba'e do lalmu'o le jersi datnydu'a i le nu go'i cu mutce
corgau mi le sedycra li'u

@c      Alice watched the White Rabbit as he fumbled over the list,
@c    feeling very curious to see what the next witness would be like,
@c    `--for they haven't got much evidence YET,' she said to herself.
@c    Imagine her surprise, when the White Rabbit read out, at the top
@c    of his shrill little voice, the name `Alice!'

i la alis cu catlu le blabi ractu noi juxre co'e le liste ge'u gi'e mutce
kucli le du'u le jersi datnydu'a cu mokau i lu za'o na mutce le ka datni
sei abu sezysku li'u i uedaisai le blabi ractu sepi'o le kinli je cmalu
voksa cu bacru tcidu le cmene po'u zo alis

   
