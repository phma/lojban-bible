@node    panomo'o, papamo'o, somo'o, Top
@chapter panomo'o xasyjukni vonseldansu


@c                                CHAPTER X

@c                          The Lobster Quadrille
                            xasyjukni vonseldansu

@c      The Mock Turtle sighed deeply, and drew the back of one flapper
@c    across his eyes.  He looked at Alice, and tried to speak, but for
@c    a minute or two sobs choked his voice.  `Same as if he had a bone
@c    in his throat,' said the Gryphon:  and it set to work shaking him
@c    and punching him in the back.  At last the Mock Turtle recovered
@c    his voice, and, with tears running down his cheeks, he went on
@c    again:--

i le jitfa cakyrespa cu condi vruvasxu gi'e mosra le trixe be pa le limna'i
lei kanla gi'e catlu la alis gi'e troci le nu tavla i ku'i ze'a lo mentu be
li paji'ire loi nu vruvasxu cu dicra le voksa i lu mintu le nu da'i lo bongu 
cu zunti le galxe sei le cpicinfo li'u i cy co'a gunka le nu desygau gi'e
darxi fo le trixe ibazabo le cakyrespa cu xruti le ka se voksa kei gi'e 
di'a selklaku flira cusku  

@c      `You may not have lived much under the sea--' (`I haven't,' said Alice)--
@c    `and perhaps you were never even introduced to a lobster--'
@c    (Alice began to say `I once tasted--' but checked herself hastily,
@c    and said `No, never') `--so you can have no idea what a delightful
@c    thing a Lobster Quadrille is!'

lu ju'ocu'i do na ze'u xabju le xamsi cnita to'i lu mi na go'i sei la alis
cusku lu toi i ju'ocu'i do noroi penmi lo xasyjukni to'i la alis co'a cusku
lu mi paroi vu'irga'e li'u gi'e ku'i sutra sezydicra gi'e cusku lu noroi go'i
li'u toi iseki'ubo do na ka'e se xanri le nu lo xasyjukni vonseldansu cu
mokau kukte li'u 

@c      `No, indeed,' said Alice.  `What sort of a dance is it?'

i lu ie na go'i sei la alis cusku i ri mo seldansu li'u

@c      `Why,' said the Gryphon, `you first form into a line along the sea-shore--'

i lu ta'a do'u sei le cpicinfo cu cusku pamai lei dansu pada se linji pa'a 
le xamsi korbi li'u

@c      `Two lines!' cried the Mock Turtle.  `Seals, turtles, salmon, and so on;
@c    then, when you've cleared all the jelly-fish out of the way--'

i lu reda sei le jitfa cakyrespa cu krixa i loi xasyge'u ku ce'o loi cakyrespa ku
ce'o loi xunlabyfi'e ku ce'o dali'o ibabo ba le nu mo'u vimcu ro mivjau le jvinu li'u
@c pinpedi ce'o cakyrespa ce'o salmone

@c      `THAT generally takes some time,' interrupted the Gryphon.

i lu la'e di'u ta'e ze'u co'e sei le cpicinfo cu zunti li'u

@c      `--you advance twice--'

i lu e'e reroi crakla li'u

@c      `Each with a lobster as a partner!' cried the Gryphon.

i lu roda kansa lo xasyjukni sei le cpicinfo cu krixa li'u 

@c      `Of course,' the Mock Turtle said:  `advance twice, set to
@c    partners--'

i lu li'a sei le jitfa cakyrespa cu cusku i e'e reroi crakla i e'e
penmi le kansa li'u

@c      `--change lobsters, and retire in same order,' continued the
@c    Gryphon.

i lu e'e cajysi'u lei xasyjukni i e'e mitpoi xruti sei le cpicinfo
cu di'a co'e li'u

@c      `Then, you know,' the Mock Turtle went on, `you throw the--'

i lu babo ju'i do'u sei le jitfa cakyrespa di'a cusku i e'e renro li'u

@c      `The lobsters!' shouted the Gryphon, with a bound into the air.

i lu lei xasyjukni sei le cpicinfa noi plipe le vacri cu krixa li'u

@c      `--as far out to sea as you can--'

i lu le xamsi je darno bo ka'enrai li'u

@c      `Swim after them!' screamed the Gryphon.

i lu e'e limna jersi xy sei le cpicinfo cu krixa li'u

@c      `Turn a somersault in the sea!' cried the Mock Turtle,
@c    capering wildly about.

i lu e'e pipcarna ne'i le xamsi sei le jitfa cakyrespa cu krixa li'u

@c      `Change lobster's again!' yelled the Gryphon at the top of its voice.

i lu e'e za'ure'u cajysi'u lei xasyjukni sei le cpicinfo cu voksa traji 
krixa li'u

@c      `Back to land again, and that's all the first figure,' said the
@c    Mock Turtle, suddenly dropping his voice; and the two creatures,
@c    who had been jumping about like mad things all this time, sat
@c    down again very sadly and quietly, and looked at Alice.

i lu e'e xruti le tumla i mo'u pamoi morna sei le jitfa cakyrespa noi suksa
jdikygau le voksa cu cusku li'u i le re danlu noi pu ru'u plipe tai lo nu 
fenki kei ze'a la'e di'u cu badri je smaji tsebi'o gi'e catlu la alis

@c      `It must be a very pretty dance,' said Alice timidly.

i lu ju'oda'i melbi seldansu sei la alis toldarsi cusku li'u

@c      `Would you like to see a little of it?' said the Mock Turtle.

i lu a'upei do viska lo mupli sei le jitfa cakyrespa cu cusku li'u

@c      `Very much indeed,' said Alice.

i lu a'usai go'i sei la alis cusku li'u

@c      `Come, let's try the first figure!' said the Mock Turtle to the
@c    Gryphon.  `We can do without lobsters, you know.  Which shall
@c    sing?'

i lu e'e mi'o troci le nu pamoi morna sei le jitfa cakyrespa fi le cpicinfo
cu cusku i i'i mi'o kakne secau loi xasyjukni i le mo cu sanga li'u

@c      `Oh, YOU sing,' said the Gryphon.  `I've forgotten the words.'

i lu i'e ba'e do go'i sei le cpicinfo cu cusku i mi tolmorji lei valsi li'u

@c      So they began solemnly dancing round and round Alice, every now
@c    and then treading on her toes when they passed too close, and
@c    waving their forepaws to mark the time, while the Mock Turtle
@c    sang this, very slowly and sadly:--

i co'a junri dansu ru'u la alis i ru'inai stapa lei abu jmadegji ca le nu
dukse jbikla i sligau lei xance tezu'e le nu sinxa le rilti ize'abo
le jitfa cakyrespa cu masno je badri mutce sanga lu 

@c    `"Will you walk a little faster?" said a whiting to a snail.
@c    "There's a porpoise close behind us, and he's treading on my
@c     tail.
@c    See how eagerly the lobsters and the turtles all advance!
@c    They are waiting on the shingle--will you come and join the
@c    dance?
@c    Will you, won't you, will you, won't you, will you join the
@c    dance?
@c    Will you, won't you, will you, won't you, won't you join the
@c    dance?

@format

    e'o sutra doi cakcurnu i ko ti'a zgana ua pa
    xajyfi'e noi jbitrixe gi'e me mi rebla stapa
    i ui a'a ro le jukni e le respa ca se ganse
    gi'e denpa mi le canre i pei do ba kansa dansu 
       i aipei naipei aipei naipei aipei do ba dansu
       i aipei naipei aipei naipei naipei do ba dansu 
@end format

@c    "You can really have no notion how delightful it will be
@c    When they take us up and throw us, with the lobsters, out to
@c                                                          sea!"
@c    But the snail replied "Too far, too far!" and gave a look
@c                                                           askance--
@c    Said he thanked the whiting kindly, but he would not join the
@c       dance.
@c        Would not, could not, would not, could not, would not join
@c            the dance.
@c        Would not, could not, would not, could not, could not join
@c            the dance.

@format

    i do ka'enai se xanri le nu pluka co mokau
    ca le nu mi'o se renro fi le xamsi i'a au  
    i dardukse i dardukse sei cy spuda tolselmansa           
    doi merlanu ki'e ku'i i mi na ba kansa dansu
       i ainai einai ainai einai ainai mi ba dansu
       i ainai einai ainai einai einai mi ba dansu  
@end format      

@c    `"What matters it how far we go?" his scaly friend replied.
@c    "There is another shore, you know, upon the other side.
@c    The further off from England the nearer is to France--
@c    Then turn not pale, beloved snail, but come and join the dance.
@c        Will you, won't you, will you, won't you, will you join the
@c             dance?
@c        Will you, won't you, will you, won't you, won't you join the
@c             dance?"'

@format

    i na selvai le ni darno sei le pendo ze'i frati
    i iasai lo drata korbi ca'a drata mlana zvati
    i le ni darno le glico cu ni jibni be la frans
    i ko carna doi cakcurnu i ei do ba kansa dansu
       i aipei naipei aipei naipei aipei do ba dansu
       i aipei naipei aipei naipei naipei do ba dansu 

@end format

@c      `Thank you, it's a very interesting dance to watch,' said
@c    Alice, feeling very glad that it was over at last:  `and I do so
@c    like that curious song about the whiting!'

li'u i lu ki'e i le nu dansu cu mutce le ka jai cinri fai le nu catlu sei
la alis noi mutce gleki le nu uo mulno cu cusku i mi ja'asai nelci
le cinri selsanga be sera'a le merlanu li'u

@c      `Oh, as to the whiting,' said the Mock Turtle, `they--you've
@c    seen them, of course?'

i lu a'a le merlanu zo'u sei le jitfa cakyrespa cu cusku my to do
my pu ca'a viska li'apei toi li'u

@c      `Yes,' said Alice, `I've often seen them at dinn--' she
@c    checked herself hastily.

i lu go'i sei la alis cusku i mi my so'iroi viska vi le sairpaln-
sei abu sutra sezydicra li'u

@c      `I don't know where Dinn may be,' said the Mock Turtle, `but
@c    if you've seen them so often, of course you know what they're
@c    like.'

i lu mi na djuno le du'u la sairpaln makau zvati sei le jitfa cakyrespa
cu cusku i ku'i va'o le nu do my tai so'iroi viska kei do se slabu li'a 
le nu makau my jvinu li'u

@c      `I believe so,' Alice replied thoughtfully.  `They have their
@c    tails in their mouths--and they're all over crumbs.'

i lu ia sei la alis pensi spuda le my rebla cu nenri le my moklu i my
cpana loi nabyspi li'u 

@c      `You're wrong about the crumbs,' said the Mock Turtle:
@c    `crumbs would all wash off in the sea.  But they HAVE their tails
@c    in their mouths; and the reason is--' here the Mock Turtle
@c    yawned and shut his eyes.--`Tell her about the reason and all
@c    that,' he said to the Gryphon.

i lu do srera tu'a lei nabyspi sei le jitfa cakyrespa cu cusku i loi
nabyspi cu se jisybi'o va'o le nu jinru le xamsi i ku'i le my rebla 
ja'a nenri le my moklu i krinu la'e di'u fa sei caku le jitfa cakyrespa
cu sipcmo ke kanla ga'orgau i ko ta tavla le krinu e ro srana sei
fi le cpicinfo cu cusku li'u 

@c      `The reason is,' said the Gryphon, `that they WOULD go with
@c    the lobsters to the dance.  So they got thrown out to sea.  So
@c    they had to fall a long way.  So they got their tails fast in
@c    their mouths.  So they couldn't get them out again.  That's all.'

i lu krinu fa sei le cpicinfo le nu my ja'a kansa le xasyjiknu le nu
dansu i seki'ubo my se renro fi le xamsi i seki'ubo my farlu lo darno
i seki'ubo my carmi setca le rebla le moklu i seki'ubo my ka'enai
tolsetca i uo li'u

@c      `Thank you,' said Alice, `it's very interesting.  I never knew
@c    so much about a whiting before.'

i lu ki'e sei la alis cusku i cinri mutce i mi pu noroi djuno lo tai 
mutce lo merlanu li'u

@c      `I can tell you more than that, if you like,' said the
@c    Gryphon.  `Do you know why it's called a whiting?'

i lu do'a mi do ka'e tavla lo se jmina sei le cpicinfo cu cusku i xu 
do djuno le du'u makau krinu le nu zo labyfi'e cmene le merlanu li'u

@c      `I never thought about it,' said Alice.  `Why?'

i lu mi la'e di'u noroi pensi sei la alis cusku i ma krinu li'u 

@c      `IT DOES THE BOOTS AND SHOES.' the Gryphon replied very
@c    solemnly.

i lu my kurji lei jufra e lei selsku sei le cpicinfo cu junri spuda li'u

@c      Alice was thoroughly puzzled.  `Does the boots and shoes!' she
@c    repeated in a wondering tone.

i la alis mulno le ka se cfipu i lu uanai kurji lei jufra e lei selsku 
sei abu preti tonga rapsku li'u

@c      `Why, what are YOUR shoes done with?' said the Gryphon.  `I
@c    mean, what makes them so shiny?'

i lu a'a do ma pilno le nu kurji lei do selsku sei le cpicinfo cu cusku
i va'i ma cipra le ka gendra li'u

@c      Alice looked down at them, and considered a little before she
@c    gave her answer.  `They're done with blacking, I believe.'

i la alis ze'a pensi pu le nu danfu i lu la jbofi'e cu go'i pe'i li'u

@c      `Boots and shoes under the sea,' the Gryphon went on in a deep
@c    voice, `are done with a whiting.  Now you know.'

i lu ie la lobyfi'e i le genra ni'a le xamsi sei le cpicinfo cu di'a
condi voksa cusku cu se cipra lo labyfi'e i ka'udai li'u 

@c      `And what are they made of?' Alice asked in a tone of great
@c    curiosity.

@c      `Soles and eels, of course,' the Gryphon replied rather
@c    impatiently:  `any shrimp could have told you that.'

@c      `If I'd been the whiting,' said Alice, whose thoughts were
@c    still running on the song, `I'd have said to the porpoise, "Keep
@c    back, please:  we don't want YOU with us!"'

i lu va'o le nu da'i mi du le merlanu sei la alis noi za'o pensi le
selsanga cu cusku mi cusku da'i fi le xajyfi'e fe lu fi'inai do'u e'o
darsta i mi'a na djica le nu do mi'a kansa li'u li'u

@c      `They were obliged to have him with them,' the Mock Turtle
@c    said:  `no wise fish would go anywhere without a porpoise.'

i lu bilga le nu kansa sei le jitfa cakyrespa cu cusku i no clite
finpe cu rivbi lo xajyfi'e li'u

@c      `Wouldn't it really?' said Alice in a tone of great surprise.

i lu ue je'upei sei la alis spaji mutce tonga cusku li'u

@c      `Of course not,' said the Mock Turtle:  `why, if a fish came
@c    to ME, and told me he was going a journey, I should say "With
@c    what porpoise?"'

i lu li'a go'i sei le jitfa cakyrespa cu cusku i mu'a va'o le nu lo 
finpe cu te preti fo mi kei mi cusku lu do ma friti le do xajyfi'e 
li'u li'u

@c      `Don't you mean "purpose"?' said Alice.

i lu xu do skudji zo xasyvi'e sei la alis cusku li'u

@c      `I mean what I say,' the Mock Turtle replied in an offended
@c    tone.  And the Gryphon added `Come, let's hear some of YOUR
@c    adventures.'

i lu mi skudji le se cusku be mi sei le jitfa cakyrespa cu jgicro 
tonga spuda li'u i le cpicinfo cu minsku lu e'e do mi'a tavla su'o
le do selfri li'u

@c      `I could tell you my adventures--beginning from this morning,'
@c    said Alice a little timidly:  `but it's no use going back to
@c    yesterday, because I was a different person then.'

i lu mi do ka'e tavla le mi selfri pe co'a le zi cerni sei la alis
toldarsi milxe cusku i ku'i na prali fi le nu peixru le purlamdei kei
i ki'ubo mi drata prenu ca py li'u  

@c      `Explain all that,' said the Mock Turtle.

i lu ko ciksi piro la'e di'u sei le jitfa cakyrespa cu cusku li'u

@c      `No, no!  The adventures first,' said the Gryphon in an
@c    impatient tone:  `explanations take such a dreadful time.'

i lu o'onai na go'i i pamai lei selfri sei le cpicinfo cu sutydji
tonga cusku i lei velcki cu ze'u oi co'e li'u

@c      So Alice began telling them her adventures from the time when
@c    she first saw the White Rabbit.  She was a little nervous about
@c    it just at first, the two creatures got so close to her, one on
@c    each side, and opened their eyes and mouths so VERY wide, but she
@c    gained courage as she went on.  Her listeners were perfectly
@c    quiet till she got to the part about her repeating `YOU ARE OLD,
@c    FATHER WILLIAM,' to the Caterpillar, and the words all coming
@c    different, and then the Mock Turtle drew a long breath, and said
@c    `That's very curious.'

i la alis co'a tavla fi lei abu selfri pe co'a le nu pare'u viska 
le blabi ractu i abu milxe le ka xanka la'e di'u kei ca le cfari
i le re danlu abu mutce jibni gi'e mlana i dy ganra mutce kargau lei 
kanla e le moklu i ku'i abu zenba le ka darsi ca le nu ca'o co'e i
lei se tirna cu prane smaji co'u le nu abu pencu le pagbu pe sera'a 
le nu abu sitsku lu do tolcitno doi paf uiliam li'u le ciftoldi kei
e le nu lei valsi cu fricybi'o icaku le jitfa cakyrespa cu ze 'u
sakyvasxu gi'e cusku lu la'e di'u mutce le ka cizra li'u   

@c      `It's all about as curious as it can be,' said the Gryphon.

i lu traji le ka cizra fo lei cizra sei le cpicinfo cu cusku li'u

@c      `It all came different!' the Mock Turtle repeated
@c    thoughtfully.  `I should like to hear her try and repeat
@c    something now.  Tell her to begin.'  He looked at the Gryphon as
@c    if he thought it had some kind of authority over Alice.

i lu roda fricybi'o sei le jitfa cakyrespa rere'u pensi cusku i mi 
djica le nu tirna le nu ta ca troci le nu sitsku da i ko ta skumi'e
le nu co'a co'e li'u i jycy catlu le cpicinfo tai le nu jinvi le du'u
cy catni la alis

@c      `Stand up and repeat "'TIS THE VOICE OF THE SLUGGARD,"' said
@c    the Gryphon.

i lu ko sa'irbi'o gi'e sitsku lu me le voksa be le lazni li'u sei
le cpicinfo cu cusku li'u

@c      `How the creatures order one about, and make one repeat
@c    lessons!' thought Alice; `I might as well be at school at once.'
@c    However, she got up, and began to repeat it, but her head was so
@c    full of the Lobster Quadrille, that she hardly knew what she was
@c    saying, and the words came very queer indeed:--

i lu ue lei danlu cu mutce minde gi'e gasnu le nu sitsku loi selcli 
sei la alis pensi i mi du'i ve ckule li'u i ku'i abu sa'irbi'o gi'e
co'a sitsku i ku'i le abu menli cu culno le xasyjukni vonseldansu
ja'e le nu abu ja'aru'e djuno le du'u abu cusku makau i lei valsi 
ca'a cizra mutce barkla i lu

@c        `'Tis the voice of the Lobster; I heard him declare,
@c        "You have baked me too brown, I must sugar my hair."
@c        As a duck with its eyelids, so he with his nose
@c        Trims his belt and his buttons, and turns out his toes.'

@format

       xasyjukni se voksa i cusku ia ti'e
       lu do mi za'o jukpa i ei gau kresi'e 
       li'u gi'e zbipilno le nu vo'a cnici
       le ka dasri joi batke e ro si'a vrici
@end format

@c                  [later editions continued as follows
@c        When the sands are all dry, he is gay as a lark,
@c        And will talk in contemptuous tones of the Shark,
@c        But, when the tide rises and sharks are around,
@c        His voice has a timid and tremulous sound.]

@format

       i ca le nu le canre cu sudga ku cmila
       gi'e tavla co ckasu brafi'e se cfila
       i ii ku'i ca le nu le xamsi cu banro
       kei le voksa cu binxo lo sance tolkanro

@end format
       
@c      `That's different from what I used to say when I was a child,'
@c    said the Gryphon.

i lu di'u frica le ta'e se cusku be mi bei ca le nu mi verba sei 
le cpicinfo cu cusku li'u

@c      `Well, I never heard it before,' said the Mock Turtle; `but it
@c    sounds uncommon nonsense.'

i lu ju'a mi di'u pu noroi tirna sei le jitfa cakyrespa i ku'i simlu le ka
nalfadni nonselsmu li'u

@c      Alice said nothing; she had sat down with her face in her
@c    hands, wondering if anything would EVER happen in a natural way
@c    again.

i la alis noda cusku gi'e ca'o zutse to le flira cu se sarju le xance toi
gi'e kucli le du'u xukau ca de ba za'ure'u rarna fasnu 

@c      `I should like to have it explained,' said the Mock Turtle.

i lu mi djica le nu mi te ciksi sei le jitfa cakyrespa li'u

@c      `She can't explain it,' said the Gryphon hastily.  `Go on with
@c    the next verse.'

i lu ta ka'enai ciksi sei le cpicinfo cu sutra cusku i e'e di'a co'e
le jersi pempau li'u

@c      `But about his toes?' the Mock Turtle persisted.  `How COULD
@c    he turn them out with his nose, you know?'

i lu ku'i lei batke xu sei le jitfa cakyrespa cu za'o co'e i ta'i ba'e ma
pilno le nazbi le nu cnici li'u

@c      `It's the first position in dancing.' Alice said; but was
@c    dreadfully puzzled by the whole thing, and longed to change the
@c    subject.

i lu pamoi be lei nundansu stapa sei la alis cusku li'u i ku'i abu mutce
se cfipu piro le cuntu gi'e djica le nu le selsnu cu cenba

@c      `Go on with the next verse,' the Gryphon repeated impatiently:
@c    `it begins "I passed by his garden."'

i lu e'e di'a co'e le jersi pempau sei le cpicinfo rere'u naldenpa cusku
i co'a co'e lu mi pagre le purdi li'u li'u 

@c      Alice did not dare to disobey, though she felt sure it would
@c    all come wrong, and she went on in a trembling voice:--

i la alis na darsi le nu na tinbe i abu birti le du'u ba srera barkla
gi'e di'a desku voksa cusku lu

@c        `I passed by his garden, and marked, with one eye,
@c        How the Owl and the Panther were sharing a pie--'

@c            [later editions continued as follows
@c        The Panther took pie-crust, and gravy, and meat,
@c        While the Owl had the dish as its share of the treat.
@c        When the pie was all finished, the Owl, as a boon,
@c        Was kindly permitted to pocket the spoon:
@c        While the Panther received knife and fork with a growl,
@c        And concluded the banquet--]

@format

          mi pagre le purdi i i'e se funjdi
          i le ctecpi le tirxu vi kansa lo nuncti
          i ty le se snuji e ia le te snuji
          cu citka ca le nu cy cpacu le smuci
                     
          i ba le nu mulno uo kei cy te dunda
          le palta noi ke'a sy ka'e se tunta
          i ca le nuncabna le tirxu cu brejbi
          le nu pilno le dakfu --
                   
@end format

@c      `What IS the use of repeating all that stuff,' the Mock Turtle
@c    interrupted, `if you don't explain it as you go on?  It's by far
@c    the most confusing thing I ever heard!'

i lu ma prali fi le nu sitsku ro di'u sei le jitfa cakyrespa cu zunti
va'o le nu do na ca'o ciksi i traji le ka cfipu kei fo lei mi se tirna li'u

@c      `Yes, I think you'd better leave off,' said the Gryphon:  and
@c    Alice was only too glad to do so.

i lu go'i i pe'i ei sisti sei le cpicinfo li'u i la alis mutce le ka gleki
le nu tai zukte 

@c      `Shall we try another figure of the Lobster Quadrille?' the
@c    Gryphon went on.  `Or would you like the Mock Turtle to sing you
@c    a song?'

i lu e'upei mi'a troci lo drata morna be fi le xasyjukni vonseldansu
sei le cpicinfo cu di'a co'e iji aupei le jitfa cakyrespa cu sanga da 
do li'u

@c      `Oh, a song, please, if the Mock Turtle would be so kind,'
@c    Alice replied, so eagerly that the Gryphon said, in a rather
@c    offended tone, `Hm!  No accounting for tastes!  Sing her
@c    "Turtle Soup," will you, old fellow?' 

i lu a'e e'o sanga pe'u doi jitfa cakyrespa sei la alis spuda li'u
i le nu abu tai sutra spuda cu rinka le nu le cpicinfo cu cusku sepi'o
lo jgicro tonga lu i'a ka'enai jimpe le nu makau da pluka i ko sanga
lu cakyrespa stasu li'u ta vau aipei doi slabu li'u 

@c      The Mock Turtle sighed deeply, and began, in a voice sometimes
@c    choked with sobs, to sing this:--

i le jitfa cakyrespa cu condi vruvasxu gi'e co'a sanga di'e sepi'o lo 
voksa noi so'oroi dicra 

@c        `Beautiful Soup, so rich and green,
@c        Waiting in a hot tureen!
@c        Who for such dainties would not stoop?
@c        Soup of the evening, beautiful Soup!
@c        Soup of the evening, beautiful Soup!
@c            Beau--ootiful Soo--oop!
@c            Beau--ootiful Soo--oop!
@c        Soo--oop of the e--e--evening,
@c            Beautiful, beautiful Soup!

@format

          melbi bo stasu ricfu je crino
          denpa fi lo vaurcnino
          i pronalka'e kukselzbasu
          stasu co vanci melbi bo stasu
          stasu co vanci melbi bo stasu
               me--elbi bo sta--asu
               me--elbi bo sta--asu
          sta--asu co va--a--anci
               melbi bo melbi bo stasu
@end format

@c        `Beautiful Soup!  Who cares for fish,
@c        Game, or any other dish?
@c        Who would not give all else for two
@c        Pennyworth only of beautiful Soup?
@c        Pennyworth only of beautiful Soup?
@c            Beau--ootiful Soo--oop!
@c            Beau--ootiful Soo--oop!
@c        Soo--oop of the e--e--evening,
@c            Beautiful, beauti--FUL SOUP!'

@format

          melbi bo stasu i roda kecti
          le re'ucti ja fi'ecti
          i no da xanka le nu ckasu
          da le nu djica le melbi bo stasu
          da le nu djica le melbi bo stasu
               me--elbi bo sta--asu
               me--elbi bo sta--asu
          sta--asu co va--a--anci
               melbi bo melbi -- BO STAsu

@end format

@c      `Chorus again!' cried the Gryphon, and the Mock Turtle had
@c    just begun to repeat it, when a cry of `The trial's beginning!'
@c    was heard in the distance.

i lu e'e rapli sei le cpicinfo cu krixa li'u i le jitfa cakyrespa 
puzi co'a rere'u sanga ca le nu lo selkrixa no'u lu le nunpai cu 
cfari li'u darno se tirna 

@c      `Come on!' cried the Gryphon, and, taking Alice by the hand,
@c    it hurried off, without waiting for the end of the song.

i lu e'e sei le cpicinfo cu krixa li'u i cy jgari la alis fo le xance
gi'e sutra cliva gi'e na denpa le nu mo'u sanga

@c      `What trial is it?' Alice panted as she ran; but the Gryphon
@c    only answered `Come on!' and ran the faster, while more and more
@c    faintly came, carried on the breeze that followed them, the
@c    melancholy words:--

i lu le nunpai cu mo sei la alis vaxyselnandu cusku ca le nu bajra i 
ku'i le cpicinfo cu spuda lu e'e li'u po'o gi'e sutyze'a bajra ca'o
le nu bleze'a to se bevri le brife poi jersi vo'a toi fa lei badri 
valsi po'u di'e

@c        `Soo--oop of the e--e--evening,
@c            Beautiful, beautiful Soup!'

@format

          sta--asu co va--a--anci
               melbi bo melbi bo stasu

@end format
