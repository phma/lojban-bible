@node    pamoi pagbu, remoi pagbu, le fukpi, Top
@chapter pamo'o mo'ini'a le ractu kevna

@c                                CHAPTER I

@c                           Down The Rabbit-Hole

@c      Alice was beginning to get very tired of sitting by her sister
@c    on the bank, and of having nothing to do:  once or twice she had
@c    peeped into the book her sister was reading, but it had no
@c    pictures or conversations in it, `and what is the use of a book,'
@c    thought Alice `without pictures or conversation?'

la alis co'a tatpi le nu zutse le rirxe korbi re'o le mensi gi'e zukte 
fi noda i abuboi paji'ireroi sutra zgana le cukta poi le mensi cu tcidu
i ku'i cy vasru no pixra ja nuncasnu i lu ji'a ma prali sei la alis pensi 
fi lo cukta poi vasru no pixra ja nuncasnu li'u

@c      So she was considering in her own mind (as well as she could,
@c    for the hot day made her feel very sleepy and stupid), whether
@c    the pleasure of making a daisy-chain would be worth the trouble
@c    of getting up and picking the daisies, when suddenly a White
@c    Rabbit with pink eyes ran close by her.

i abu ca'o jdice ga'a le abu menli to rai le selka'e kamxau va'o le nu
le glare djedi cu rinka le nu abu lifri le nu sipseltri je bebna toi
le du'u xukau le nu pluka fa le nu zbasu lo xrula linsi cu se vamji
le raktu po'u le nu sa'irbi'o gi'e crepu lei xrula icabo suksa fa le nu
lo blabi ractu poi xunblabi se kanla cu bajra zo'a abu

@c      There was nothing so VERY remarkable in that; nor did Alice
@c    think it so VERY much out of the way to hear the Rabbit say to
@c    itself, `Oh dear!  Oh dear!  I shall be late!'  (when she thought
@c    it over afterwards, it occurred to her that she ought to have
@c    wondered at this, but at the time it all seemed quite natural);
@c    but when the Rabbit actually TOOK A WATCH OUT OF ITS WAISTCOAT-
@c    POCKET, and looked at it, and then hurried on, Alice started to
@c    her feet, for it flashed across her mind that she had never
@c    before seen a rabbit with either a waistcoat-pocket, or a watch to
@c    take out of it, and burning with curiosity, she ran across the
@c    field after it, and fortunately was just in time to see it pop
@c    down a large rabbit-hole under the hedge.

i la'e di'u vasru no ba'e mutce be le ka ju'ixlu ijenaiji'a la alis
jinvi le du'u ba'e mutce le ka nalfadni kei fa le nu tirna le nu
le ractu cu sezysku lu oiro'a oiro'a mi lerci li'u to baku ca le nu
abu pensi la'e di'u kei abu ri te sidbo le du'u ei ri abu cizra
i ku'i caku piro ri simlu le ka rarna toi i ku'i ca le nu le ractu
ca'a lebna lo junla le kosta daski gi'e catlu jy gi'e di'a sutra kei
la alis spaji sa'irbi'o ki'u le nu lindi pagre le abu menli fa le
si'o abu pu noroi viska lo ractu poi ponse lo kosta daski a lo junla
poi ry ke'a dy ka'e lebna i bai le nu kucli kei abu bajra pagre le foldi
gi'e jersi ry gi'e u'adai viska le nu ry canci mo'ine'i lo barda ke ractu
kevna noi cnita le spabi'u

@c      In another moment down went Alice after it, never once
@c    considering how in the world she was to get out again.

i baziku la alis mo'ine'i jersi ry gi'e noroi pensi le du'u ta'i
ba'e makau abu ba za'ure'u bartu

@c      The rabbit-hole went straight on like a tunnel for some way,
@c    and then dipped suddenly down, so suddenly that Alice had not a
@c    moment to think about stopping herself before she found herself
@c    falling down a very deep well.

i le ractu kevna cu ve'a tubnu sirji gi'e suksa nitsalpo li sono i
tai suksa ja'e le nu la alis na zifre le nu ze'iji'asai pensi le nu
sezydicra kei pu le nu abu ca'o farlu fo lo condi mutce jinto

@c      Either the well was very deep, or she fell very slowly, for she
@c    had plenty of time as she went down to look about her and to
@c    wonder what was going to happen next.  First, she tried to look
@c    down and make out what she was coming to, but it was too dark to
@c    see anything; then she looked at the sides of the well, and
@c    noticed that they were filled with cupboards and book-shelves;
@c    here and there she saw maps and pictures hung upon pegs.  She
@c    took down a jar from one of the shelves as she passed; it was
@c    labelled `ORANGE MARMALADE', but to her great disappointment it
@c    was empty:  she did not like to drop the jar for fear of killing
@c    somebody, so managed to put it into one of the cupboards as she
@c    fell past it.

i ga le jinto cu mutce le ka condi gi abu mutce le ka masno le nu farlu
i ni'ibo le temci cu mutce banzu ca le nu farlu kei le nu catlu le sruri
gi'e kucli le du'u makau bazi fasnu i pamai abu troci le nu catlu le
cnita gi'e facki le du'u abu makau klama i ku'i dukse le ka manku kei
le nu ka'e viska i remai abu catlu lei mlana be le jinto gi'e facki le
du'u my culno loi kabri tanxe ku joi loi cukta kajna i abu viska loi
cartu ku joi loi pixra vu'o noi dandu loi genxu i abu lebna lo botpi
pa le kajna ca le nu lampagre i by se tcita lu najnimre tityjdu li'u
gi'e ku'i u'anaidai kunti i abu na djica le nu falcru le botpi mu'i le
nu terpa le nu catra da iseki'ubo abu suksa le nu punji by pa le kabri
tanxe ca le nu abu ty farlu lampagre

@c      `Well!' thought Alice to herself, `after such a fall as this, I
@c    shall think nothing of tumbling down stairs!  How brave they'll
@c    all think me at home!  Why, I wouldn't say anything about it,
@c    even if I fell off the top of the house!' (Which was very likely
@c    true.)

i lu uo sei la alis pensi ba lo nu farlu tai ti kei mi na ba xanka le
nu farlu fo le serti i lu ua virnu sei le lanzu tu'a mi ba jinvi li'u 
i u'o mi noda cusku va'o ji'asai le nu mi farlu fi le drudi be le zdani 
tosa'a la'e di'u la'a jetnu toi li'u

@c      Down, down, down.  Would the fall NEVER come to an end!  `I
@c    wonder how many miles I've fallen by this time?' she said aloud.
@c    `I must be getting somewhere near the centre of the earth.  Let
@c    me see:  that would be four thousand miles down, I think--' (for,
@c    you see, Alice had learnt several things of this sort in her
@c    lessons in the schoolroom, and though this was not a VERY good
@c    opportunity for showing off her knowledge, as there was no one to
@c    listen to her, still it was good practice to say it over) `--yes,
@c    that's about the right distance--but then I wonder what Latitude
@c    or Longitude I've got to?'  (Alice had no idea what Latitude was,
@c    or Longitude either, but thought they were nice grand words to
@c    say.)

i mo'ini'a mo'ini'a mo'ini'a i xu le nu farlu cu noroi mulno i lu mi
kucli le du'u mi ca minli li xokau le ni farlu sei abu cladu cusku i
ia mi pu'o jibni le midju be le terdi i ka'u minli li voki'o le ni
cnita tosa'a la alis pu cilre so'o da la'e di'u le ckule i zu'u le
cabna na matrai le nu jarco le ka djuno kei kei ki'u le nu noda abu
tirna i zu'unai le nu rapsku cu xamgu abu le nu crebi'o toi i go'i i
le se minli cu jibni drani i ku'i mi kucli le du'u makau ti
stuzrlatitudi gi'e stuzrlongitudi li'u i to la alis nasai djuno le
du'u makau smuni ga zo stuzrlatitudi gi zo stuzrlongitudi i ku'i abu
jinvi le du'u melbi je banli valsi toi

@c {mo'ini'a mo'ini'a mo'ini'a} doesn't parse. But then neither does the English.
@c There is a problem with the parser. I think three tenses in a row should parse
@c as {mo'ini'aku mo'ini'aku mo'ini'aku}, three terms with no selbri.

@c      Presently she began again.  `I wonder if I shall fall right
@c    THROUGH the earth!  How funny it'll seem to come out among the
@c    people that walk with their heads downward!  The Antipathies, I
@c    think--' (she was rather glad there WAS no one listening, this
@c    time, as it didn't sound at all the right word) `--but I shall
@c    have to ask them what the name of the country is, you know.
@c    Please, Ma'am, is this New Zealand or Australia?' (and she tried
@c    to curtsey as she spoke--fancy CURTSEYING as you're falling
@c    through the air!  Do you think you could manage it?)  `And what
@c    an ignorant little girl she'll think me for asking!  No, it'll
@c    never do to ask:  perhaps I shall see it written up somewhere.'

i caku abuboi za'ure'u co'a co'e i lu mi kucli le du'u xukau mi ba farlu
ba'e pagre le terdi i u'isai tolcanci le jbini be lei prenu poi cadzu
fau le nu le stedu cu cnita i pe'i bu'u le smudukti tosa'a caku abu gleki 
le nu noda tirna kei ki'u le nu le valsi nasai drani sance toi i ku'i
ei mi te preti le cmene be le gugde le du'u mokau i lu pe'u doi ninmu
ti nuzlo gi'i sralo tosa'a abu troci le nu krorinsa kei ca le nu tavla
i ko se xanri le nu krorinsa ca le nu farlu i pe'ipei do ka'e snada toi
i ny ba jinvi le du'u mi toldjuno ke cmalu nixli kei fo le nu mi te preti
i ei mi na te preti i ju'ocu'i mi viska le nu ba'o ciska le cmene da li'u

@c {abu za'ure'u} means "for the A>th time" and does not parse here.
@c Antipodes are studukti, so how about snudukti? -phma
@c How about {smudukti}, "antonym"? -xorxes

@c      Down, down, down.  There was nothing else to do, so Alice soon
@c    began talking again.  `Dinah'll miss me very much to-night, I
@c    should think!'  (Dinah was the cat.)  `I hope they'll remember
@c    her saucer of milk at tea-time.  Dinah my dear!  I wish you were
@c    down here with me!  There are no mice in the air, I'm afraid, but
@c    you might catch a bat, and that's very like a mouse, you know.
@c    But do cats eat bats, I wonder?'  And here Alice began to get
@c    rather sleepy, and went on saying to herself, in a dreamy sort of
@c    way, `Do cats eat bats?  Do cats eat bats?' and sometimes, `Do
@c    bats eat cats?' for, you see, as she couldn't answer either
@c    question, it didn't much matter which way she put it.  She felt
@c    that she was dozing off, and had just begun to dream that she
@c    was walking hand in hand with Dinah, and saying to her very
@c    earnestly, `Now, Dinah, tell me the truth:  did you ever eat a
@c    bat?' when suddenly, thump! thump! down she came upon a heap of
@c    sticks and dry leaves, and the fall was over.

i mo'ini'a mo'ini'a mo'ini'a i no drata be la'e di'e ka'e se zukte
iseki'ubo la alis za'ure'u co'a tavla i lu ju'o la dinas ba mutce le
ka se claxu mi kei ca le cabnicte tosa'a la dinas cu mlatu toi i a'o
da ba morji tu'a le dy ladru palna ca le sanmi tcika i doi dinas noi 
dirba mi do'u au do mi kansa le cnita i u'u no smacu cu zvati le vacri
i ku'i da'ibi'unai do ka'e kavbu lo volratcu noi ka'u mutce le ka simsa
lo'e smacu i ku'i a'u xu lo'e mlatu cu citka lo'e volratcu li'u i caku
la alis co'a sipydji lifri gi'e di'a senva sezysku lu xu lo'e mlatu cu
citka lo'e volratcu i xu lo'e mlatu cu citka lo'e volratcu li'u
esu'oroibo lu xu lo'e volratcu cu citka lo'e mlatu li'u iseja'ebo na 
vajni mutce fa le du'u porsi makau ki'u le nu abu ka'e spuda no le re 
preti i abu lifri le nu pu'o sipna kei gi'e puzi co'a senva
le nu abu xanjaisi'u cadzu kansa la dinas gi'e cusku lu ju'i doi dinas
ko mi jungau le jetnu i xu do su'oroi citka lo volratcu li'u ca le nu
suksa fa le nu abu le cpana be lo derxi be loi grana ku joi loi sudga 
pezli mo'u farlu

@c      Alice was not a bit hurt, and she jumped up on to her feet in a
@c    moment:  she looked up, but it was all dark overhead; before her
@c    was another long passage, and the White Rabbit was still in
@c    sight, hurrying down it.  There was not a moment to be lost:
@c    away went Alice like the wind, and was just in time to hear it
@c    say, as it turned a corner, `Oh my ears and whiskers, how late
@c    it's getting!'  She was close behind it when she turned the
@c    corner, but the Rabbit was no longer to be seen:  she found
@c    herself in a long, low hall, which was lit up by a row of lamps
@c    hanging from the roof.

i la alis nasai se xrani gi'e zi sanli fi le jamfu gi'e catlu le gapru
noi ku'i manku mulno i crane abu fa lo drata ke clani vorme i le blabi
ractu cu za'o se viska gi'e sutra le nu litru vy i ei la alis na denpa
i abu klama tai tu'a le brife gi'e ja'aru'e snada le nu tirna le nu ry
cusku lu oi doi le mi kerlo joi zbikre do'u ca'o co'a lerci li'u i
abu jibni trixe ry ca le nu pagre le kojna iku'i ry ca na za'o se viska
i abu facki le du'u abu zvati lo clani je dziseldru kumfa noi se gusni
fi lo se linji noi dandu le drudi

@c      There were doors all round the hall, but they were all locked;
@c    and when Alice had been all the way down one side and up the
@c    other, trying every door, she walked sadly down the middle,
@c    wondering how she was ever to get out again.

i so'i vorme cu sruri le kumfa i ku'i ro vy cu stela ganlo i ca le nu
la alis ba'o litru le pamoi mlana e le drata gi'e troci tu'a ro vorme
kei abu badri cadzu bu'u le midju gi'e kucli le du'u ta'i makau abu
ba za'ure'u bartu

@c      Suddenly she came upon a little three-legged table, all made of
@c    solid glass; there was nothing on it except a tiny golden key,
@c    and Alice's first thought was that it might belong to one of the
@c    doors of the hall; but, alas! either the locks were too large, or
@c    the key was too small, but at any rate it would not open any of
@c    them.  However, on the second time round, she came upon a low
@c    curtain she had not noticed before, and behind it was a little
@c    door about fifteen inches high:  she tried the little golden key
@c    in the lock, and to her great delight it fitted!

ibaziku abu penmi lo cmalu ke cibyseltuple jubme be lo sligu blaci i
cpana jy fa po'o lo cmatce ke solji ckiku i abuboi pamoi jinvi 
le du'u cy ckiku pa le stela be lo kumfa vorme i ku'i uinaidai ga le
stela cu dukse le ka barda gi le ckiku cu dukse le ka cmalu iseju
cy ka'e kargau noboi sy i ku'i ca le remoi abu penmi lo dizlo murta noi
abu na pu sanji ke'a i my murta lo cmalu vorme noi mitre li ji'ipivo i
abu troci le nu co'e le cmalu ke solji ckiku le stela i uisaidai mapti

@c {cy ka'e kargau no sy} doesn't parse.  --fixed: {noboi sy}
@c 0.3 meter is about 1 foot - I'd say .4 meter. --ok.

@c      Alice opened the door and found that it led into a small
@c    passage, not much larger than a rat-hole:  she knelt down and
@c    looked along the passage into the loveliest garden you ever saw.
@c    How she longed to get out of that dark hall, and wander about
@c    among those beds of bright flowers and those cool fountains, but
@c    she could not even get her head though the doorway; `and even if
@c    my head would go through,' thought poor Alice, `it would be of
@c    very little use without my shoulders.  Oh, how I wish
@c    I could shut up like a telescope!  I think I could, if I only
@c    know how to begin.'  For, you see, so many out-of-the-way things
@c    had happened lately, that Alice had begun to think that very few
@c    things indeed were really impossible.

i la alis kargau le vrogai gi'e facki le du'u vy se jersi lo cmalu
vorme noi na bramau lo ratcu kevna i abu cidni sanli gi'e catlu le se
vorme noi traji le ka melbi lei purdi poi ze'e se viska i a'osaidai
abu barkla le manku kumfa gi'e cadzu jbini lei va zdani be loi carmi
xrula be'o ku joi lei va lenku jinto i ku'i abu na ka'e gregau le
ji'asai stedu le vorme i lu va'o ji'asai le nu le mi stedu ka'e pagre
kei sei la alis uu pensi sy tolmutce le ka se pilno secau lei mi janco
i au mi ka'e se polje tai tu'a le'e darvistci i pe'i mi ka'e go'i va'o
le nu mi djuno le du'u mi co'a go'i ta'i makau li'u i lei puzi nalfadni
fasnu tai so'imoi ja'e le nu la alis co'a jinvi le du'u so'usai da
ca'a nalcumki

@c le'e darvistci: this kind of contraction is typical of some kinds
@c of telescopes, but by no means all. -phma

@c      There seemed to be no use in waiting by the little door, so she
@c    went back to the table, half hoping she might find another key on
@c    it, or at any rate a book of rules for shutting people up like
@c    telescopes:  this time she found a little bottle on it, (`which
@c    certainly was not here before,' said Alice,) and round the neck
@c    of the bottle was a paper label, with the words `DRINK ME'
@c    beautifully printed on it in large letters.

i ru'adai na prali fa le nu denpa fi le cmalu vorme iseki'ubo abu xruti
le jubme gi'e xadba pacna le nu abu facki le du'u lo drata ckiku jy cpana 
kei a do'anai tu'a lo cukta co javni be le nu ta'i makau polje lo prenu
tai tu'a le'e darvistci i ca le ca krefu abu facki le du'u cpana jy fa lo
cmalu botpi to lu noi ju'o na pu zvati ti sei la alis cusku li'u toi i
sruri le botpi cnebo fa lo pelji tcita noi lei valsi po'u lu ko mi pinxe
li'u cu melbi prina ke'a sepi'o loi barda lerfu

@c mi stidi lu .a do'anai li'u peseba'i lu se.u li'u -mi'e pier. --ok

@c      It was all very well to say `Drink me,' but the wise little
@c    Alice was not going to do THAT in a hurry.  `No, I'll look
@c    first,' she said, `and see whether it's marked "poison" or not';
@c    for she had read several nice little histories about children who
@c    had got burnt, and eaten up by wild beasts and other unpleasant
@c    things, all because they WOULD not remember the simple rules
@c    their friends had taught them:  such as, that a red-hot poker
@c    will burn you if you hold it too long; and that if you cut your
@c    finger VERY deeply with a knife, it usually bleeds; and she had
@c    never forgotten that, if you drink much from a bottle marked
@c    `poison,' it is almost certain to disagree with you, sooner or
@c    later.

i xamgu fa le nu cusku lu ko mi pinxe li'u i ku'i la alis noi prije
na bazi zukte la'e di'u i lu na go'i i pamai mi catlu sei abu cusku
gi'e facki le du'u xukau da sinxa zo vindu li'u i abu pu tcidu so'o
melbi ke cmalu lisri be loi verba poi jelca se xrani gi'e se citka
loi cilce danlu gi'e lifri loi drata tolpluka ki'u le nu na morji
lei sampu jivni poi lei pendo cu ctuca ku'o no'u mu'a le nu lo'e xunre
glare tunta cu jelca xrani lo'e za'o jgari be ty zi'e no'u mu'a le nu
va'o lo'e nu condi mutce sraku le degji sepi'o lo dakfu kei dy ta'e
ciblu cirko i abuboi noroi tolmorji le du'u le nu da dukse le ka pinxe
lo se botpi be le se tcita be zo vindu bazi ja bazu fanza da

@c {i abu noroi} does not parse; it means "A0 times", not "A never". --fixed

@c      However, this bottle was NOT marked `poison,' so Alice ventured
@c    to taste it, and finding it very nice, (it had, in fact, a sort
@c    of mixed flavour of cherry-tart, custard, pine-apple, roast
@c    turkey, toffee, and hot buttered toast,) she very soon finished
@c    it off.

i ku'i le vi botpi na se tcita zo vindu iseki'ubo la alis darsi le nu
vu'irga'e le selvau kei gi'e facki le nu sy pluka to je'u sy vrusi lo
mixre be lo rutrceraso tisna ku joi lo sovykruji ku joi lo grutrxananase 
kujoi lo seljukpa xukre'u ku joi lo satmatne ku joi lo glare ke matne 
jelnanba

@c lo rutrceraso na jbari --ok

@c         *       *       *       *       *       *       *

@c             *       *       *       *       *       *

@c         *       *       *       *       *       *       *

@format

         *       *       *       *       *       *       *
             *       *       *       *       *       *
         *       *       *       *       *       *       *

@end format

@c      `What a curious feeling!' said Alice; `I must be shutting up
@c    like a telescope.'

i lu ue cizra selga'e sei la alis cusku i ru'a ju'o mi se polje tai
tu'a le'e darvistci li'u

@c      And so it was indeed:  she was now only ten inches high, and
@c    her face brightened up at the thought that she was now the right
@c    size for going through the little door into that lovely garden.
@c    First, however, she waited for a few minutes to see if she was
@c    going to shrink any further:  she felt a little nervous about
@c    this; `for it might end, you know,' said Alice to herself, `in my
@c    going out altogether, like a candle.  I wonder what I should be
@c    like then?'  And she tried to fancy what the flame of a candle is
@c    like after the candle is blown out, for she could not remember
@c    ever having seen such a thing.

i ca'a co'e i caku abu cenmitre li so'u remu i le abu flira cu cambi'o
seja'e le nu pensi le nu caku abu mapti le cmalu vorme le ka pagre
fi le melbi purdi i ku'i pamai abu denpa le nu zgana le du'u xukau
abu za'o brajdika i abu milxe le ka xanka la'e di'u i lu cumki fa le
nu se fanmo sei la alis sezysku le nu mi mo'u canci tai tu'a lo
lakyga'a fagri i mi kucli le du'u mi makau simsa va'o da'i la'e di'u
li'u i abu troci le nu se xanri le du'u lo lakyga'a fagri makau simsa
ba le nu le lakyga'a cu se gusydicra i abu ka'enai morji lo nu viska
lo tai dacti

@c      After a while, finding that nothing more happened, she decided
@c    on going into the garden at once; but, alas for poor Alice!
@c    when she got to the door, she found she had forgotten the
@c    little golden key, and when she went back to the table for it,
@c    she found she could not possibly reach it:  she could see it
@c    quite plainly through the glass, and she tried her best to climb
@c    up one of the legs of the table, but it was too slippery;
@c    and when she had tired herself out with trying,
@c    the poor little thing sat down and cried.

i bazaku abu ca le nu facki le du'u no drata cu fasnu cu jdice le nu
zi klama le purdi i ku'i la alis uu ca le nu tolcliva le vorme cu facki
le du'u abu tolmorji tu'a le cmalu ke solji ckiku i ca le nu ba'o xruti
le jubme tezu'e le nu cpacu cy cu facki le du'u le ni abu galtu na banzu 
le nu cpacu cy i abu traji troci le nu cpare pa le tuple be le jubme i
ku'i ty dukse le ka se sakli i abu uu ca le nu tatpi le nu troci cu 
zutse gi'e klaku

@c      `Come, there's no use in crying like that!' said Alice to
@c    herself, rather sharply; `I advise you to leave off this minute!'
@c    She generally gave herself very good advice, (though she very
@c    seldom followed it), and sometimes she scolded herself so
@c    severely as to bring tears into her eyes; and once she remembered
@c    trying to box her own ears for having cheated herself in a game
@c    of croquet she was playing against herself, for this curious
@c    child was very fond of pretending to be two people.  `But it's no
@c    use now,' thought poor Alice, `to pretend to be two people!  Why,
@c    there's hardly enough of me left to make ONE respectable
@c    person!'

i lu e'e noda do prali le nu tai klaku sei la alis kinli sezysku i e'u
ko cazi sisti li'u i abu ta'e sezystidi lo xamgu mutce to ku'i ta'enai
mapti zukte toi gi'e su'oroi tai junri sezytolzarsku ja'e le nu gasnu le 
nu le se klaku cu zvati le kanla i abu morji le nu paroi troci le nu darxi
le abu kerlo kei mu'i le nu abu abu tcica ca lo nu abu abu fapro le nu
kelcrkroke i le vi cizra verba cu mutce le ka nelci le nu sruma le du'u
du re prenu i lu ku'i noda mi ca prali sei la alis uu pensi le nu sruma
le du'u mi du re prenu i oi le mi ve vimcu na banzu le nu marji fi ba'e
pa se sinma prenu li'u

@c      Soon her eye fell on a little glass box that was lying under
@c    the table:  she opened it, and found in it a very small cake, on
@c    which the words `EAT ME' were beautifully marked in currants.
@c    `Well, I'll eat it,' said Alice, `and if it makes me grow larger,
@c    I can reach the key; and if it makes me grow smaller, I can creep
@c    under the door; so either way I'll get into the garden, and I
@c    don't care which happens!'

i bazi le nu abu catlu cu se farna lo cmalu ke blaci tanxe noi cnita
le jubme i abu kargau ty gi'e facki le du'u nenri ty fa lo cmalu mutce
titnanba noi bu'u ke'a lei valsi po'u lu ko mi citka li'u se morna
loi sudgrute i lu ai mi ti citka sei la alis cusku i va'o da'i le nu 
gau ti mi braze'a kei mi snada le nu cpacu le ckiku i va'o da'i le nu 
gau ti mi cmaze'a kei mi kakne le nu reskla ni'a le vrogai i seki'ubo 
va'o le re fasnu kei mi ka'e klama le purdi i mi na se vajni le du'u 
le mokau cu fasnu li'u

@c      She ate a little bit, and said anxiously to herself, `Which
@c    way?  Which way?', holding her hand on the top of her head to
@c    feel which way it was growing, and she was quite surprised to
@c    find that she remained the same size:  to be sure, this generally
@c    happens when one eats cake, but Alice had got so much into the
@c    way of expecting nothing but out-of-the-way things to happen,
@c    that it seemed quite dull and stupid for life to go on in the
@c    common way.

i abu citka lo spisa gi'e xanka sezysku lu fa'a ma i fa'a ma li'u gi'e
punji le xance le cpana be le stedu tezu'e le nu ganse le nu sy banro
fa'a makau i abu mutce le ka spaji le nu facki le du'u abu stali le nu
barda mintu i li'a la'edi'u ta'e fasnu ca lo'e nu citka lo titnanba i ku'i
la alis tai se tcaci le nu ba'a no na'e tolfadni cu fasnu kei ja'e
le nu simlu le ka tolzdile gi'e bebna kei fa le nu le nunjmive cu ca'o
fadni

@c      So she set to work, and very soon finished off the cake.

i abu co'a co'e gi'e bazi mo'u citka le titnanba

@c         *       *       *       *       *       *       *

@c             *       *       *       *       *       *

@c         *       *       *       *       *       *       *

@format

         *       *       *       *       *       *       *
             *       *       *       *       *       *
         *       *       *       *       *       *       *

@end format


